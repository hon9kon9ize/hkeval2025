{"text":"令人失望的 今日突然好想食小籠包！係黃大仙有2間食上海菜，因為經過依間先，見到門外餐牌幾吸引，就入咗去 半價餐好抵，有個麵有2粒小籠包 不過d雲吞個皮真係非常之厚，幅圖係餃子咬開一半，d餡真係非常少，但味道其實唔差 最期望既小籠包，可以見到兩粒係痴埋咗一齊的，所以當夾起一件時，本身痴埋既皮就一定穿，入面既汁即刻漏晒出尼，真係有d崩潰 而朋友嗌依個餐，為咗個杞子雞湯，望落太吸引，但餐牌上寫住圖片只供參考，真係參考下好了 望住侍應放個外賣碗既湯上枱真係呆咗，雖然知無可能係圖入面咁多料，但無諗過原來係嘜都無！ 而回鍋肉味道幾好既，係d肉有d比較靱  除咗食物外，依間餐廳既侍應既服務態度都比較差，無咩禮貌","sentiment":"Negative"}
{"text":"真係牛筋丸？ 又去到人生路不熟嘅柴灣食午餐，由於初嚟報到肯定食多幾間睇下有咩其他更好嘅選擇。於是就嚟到呢間學利，就午餐嚟講價錢中等，點都講唔上平、抵。 一合普通粉麵30+，普通午餐飯50左右。 咁就揀咗個普通河粉，由於見佢牛肉丸32，牛筋丸又係32，潮汕牛筋丸出晒名好彈牙喎。睇下有無咁著數？ 等咗一陣就送嚟啦，我就叫咗個普通牛筋丸河，拍檔就叫咗墨丸河+檸水。 評論下的自己嗰碗\"牛筋丸河\"，都幾大份下有6粒丸，但點知一入口......個所謂嘅\"牛筋丸\"竟然咁軟，完全無彈牙嘅口感，感覺比去凍肉舖嘅普通牛肉丸更軟身，輕易就咬爛。 個河粉算係正常，但成碗野無晒牛筋丸個靈魂。 墨丸河，睇起物都唔錯，我諗佢嘅墨丸應該比\"牛筋丸\"更爽口彈力。 仲有跟餐要加8蚊先有嘅檸水。 總括嚟講，性價比低，再次說明一分錢一分貨嘅道理，牛丸點可能同真正嘅牛筋丸一樣價。 建議去再搵另一間好野食。 ","sentiment":"Negative"}
{"text":"普通左好多 🇭🇰#香港捐窿捐罅記 instagram: foodkiller_dk 第一家拎到米芝蓮一星拉麵店既分店☺️ 雖然經過左咁多年 我已經唔太信米芝蓮 不過果家店其實我一年前都食過 今次再食就睇下佢可唔可以維持到水準 不過可以講定先 真係普通左好多 - 🍜醬油味玉拉麵🍜（$113） 一睇價錢其實都知偏貴左😅 睇返優點先 隻蛋超流心 好過晒我係英國食過既所有蛋🥚 麵都煮得軟硬適中👍 但問題係湯底 湯底身為靈魂 有幾重要唔洗我講😪 但佢個湯底真係好普通🤷🏻‍♂️黑松露味又冇🤷🏻‍♂️ 普通🙃 再加上塊叉燒 其實都幾普通 又唔肥 又好薄🤷🏻‍♂️ 總體來說 普通左好多 唔食都冇損失🤢 - 🎈銅鑼灣登龍街18號V Point地下2號舖 - 平均傷害：$124 好味值：5\/10 ","sentiment":"Negative"}
{"text":"可以foul走呢間甜品店🤢 係黃埔行街，呢區小店多就試下甜品，咁岩search到呢間就試下。。。結果係可一不可再 見餐牌價錢都合理，就叫左佢所謂既雙皮奶同DIY雙拼試下啦 雙皮奶，故名思義，應該係有皮架啦？點知單皮都冇，以為等既時間唔夠，決定等10分鐘凍小小，都係冇皮。。。呢碗只可以叫好稀既蛋白燉奶 朋友叫左椰汁西米冰配芒果，加海鹽雪糕，可能配搭怪，味道都怪，而個雪糕等到天荒地老都係硬過琺瑯質 呢張係等左15分鐘既雪糕圖，用匙都整唔爛，最後朋友成舊食 服務方面更加差，完全唔憂做咁，問可唔可以唔要椰汁轉花奶，佢咬住野食答我所以講唔清楚，我問多次佢都嫌我煩，反晒白眼咁 ","sentiment":"Negative"}
{"text":"每況愈下 低調高手賣雞仔同格仔餅，一直都幾出名，之前比電視報完之後就更加多人慕名而來，小編都係其中一份子。嗰時已經係幾年前，黎到朝聖，果然名不虛傳，雞蛋仔真係好好食，又足料。之後試埋格仔餅，都好食嘅，不過就同一般嘅差唔多，唔算太特別。   之後小編間中都有去食雞蛋仔，但每次去都好似加左價咁。頭幾次加價都仲可以接受，不過之後成十八蚊底就真係唔太接受倒。如果比咁嘅價錢食到好好嘅雞蛋仔條氣都順D，但佢又價，又唔好食，退步左好多。   啲料比少左好多，基本上都係食空氣，得個甜字，麵粉味已經唔香。而且等佢整都要好耐，有時要等成30分鐘以上。真係對佢地好失望，唔會想再食。 ","sentiment":"Negative"}
{"text":"可一不可再 今日一人九人晚飯，點咗小籠包、蒜泥白肉、煙薰溏心蛋、片皮鴨、蔥爆羊肉、鹵蛋紅燒肉、奶油津白、酸辣湯、松子桂魚、羊肉熗湯麵、蟹粉賽旁蟹伊麵、高力豆沙！小籠包皮簿多汁，片皮鴨皮脆肉嫩，松子桂魚賣相靚酸甜味適中！整體味道都唔錯！但係啲侍應好有問題，個蟹粉賽旁蟹伊麵係無蟹粉，我負責點菜所以同行嘅都唔知我點嘅係有蟹粉，當時食咗3份1到我指住碟伊麵問店員依個係咩？佢答我係普通賽旁蟹伊麵無蟹粉！我就同佢講我要嘅係蟹粉喎！佢話咁你叫蟹粉依個就係蟹粉，佢就話入㕑房問吓！轉頭有個男侍應走埋嚟講咗句「食哂先走嚟問」即刻令人著火，最後有個男人出嚟話佢地嘅蟹粉就係咁嘅！其實佢有無蟹粉自己心知肚明，你話係我都無嘢好講，不過啲服務態度真係好差，一定唔會再幫襯！ ","sentiment":"Negative"}
{"text":"與小強聚餐+粗魯呀姐 同友人揸車去元朗食飯，貪佢門口可以泊街睇到車，就試左呢間。個場好大，人亦吾多，都吾洗等位。一坐低就有位呀姐好粗聲粗氣咁走黎問我食乜，我心諗我地連餐牌都未睇喎，跟住佢好吾耐煩咁叫我地睇下先。到我叫佢埋黎落單，佢又話我點果樣吾好食，叫我點呢樣果樣... 我心諗我自己食乜都冇話事權？！洗吾洗咁多意見呀？況且呢個呀姐講野又大聲又粗魯，我一D都吾鍾意囉～ 响等餐期間，我地發現左最恐怖嘅事就係... 好多小強周圍爬，仲要响擺放食具同已經裝水杯個櫃度不停爬，地下都見到D小強响腳下穿梭。每人1個碟頭飯+1杯凍飲，盛惠$7x一個人。我同友人都一致覺得吾會再有下次❌❌❌ ","sentiment":"Negative"}
{"text":"大細超？！ 去山頂，見到haagen daz，就諗住嘆一下。 兩個人叫左個dobule scoop。 一個係Mango Passion Fruit 另一個係cream and cookies 兩個都好正，mango 果個甜，但唔算太甜。 好滑，帶有熱情果ge酸味。 第二個就好香，都唔太甜，亦好滑。 但係當我見到人地都係叫double scoop 但係個scoop比我地果個多左一半ge時候 就覺得好唔抵啦。 我唔明咁大間雪糕店，難道沒有quality control嗎？ 唔明白分量點解可以有咁大分別…… 幾失望下…… 所以今次要俾喊面…… ","sentiment":"Negative"}
{"text":"連最基本食物質素都冇 聽聞 夏捌月 評價唔錯 就專登去試 叫左個BBQ豬排骨 同 豬手 但係我除左覺得難食之外 我仲覺得碟野根本係好求其整出黎就算 首先 薯條 係炸完放左好來 然後就咁比人食 微暖 而且軟淋淋    d瓜菜 全部都係凍既  個甘旬溶 食到成口渣     個燒豬排 d肉係完全冇味 根本冇先調好味  個BBQ汁又唔夠酸度同甜度  而且完全冇燒過一樣  根本係已經預先整熟左既豬排  然後有單既時候求其塗2下BBQ汁 然後入爐焗2~3分鐘就出比人食 個豬手又唔夠香脆 肉質又干又冇肉味   完全又求其又唔識煮又冇誠意既一餐  唔明點解會有咁多人話好食 仲要座滿 埋單300蚊 但比茶記仲要求其 ","sentiment":"Negative"}
{"text":"冬蔭功完全無酸辣味 中午餐在公司附近呢間泰國餐廳食，今次人多比咁室外長方枱，雖然係室外，不過有帳篷同封咗透明膠布，所以都唔凍，不過為咗拍埋啲枱，兩個店員又攪咗一輪，因為太長會阻到出入口，最後每邊移少少解決問題！ 出了新午餐餐牌！又揀樣新嘅菜色試下！食物上得都幾快！ 冬蔭公炒飯（$48）賣相幾好，用模具造型！擺盤幾好，兩隻蝦爽口，炒飯雖然色水夠，但味道唔夠，完全無冬蔭公嘅辣味，而唔理冬蔭公嘅主題，味道都太淡，最後我要落調味架嘅魚露先夠味！夾雜嘅生菜爽脆！不過味道一般，但主題味道一啲都無就差 熱檸茶（跟餐）夠熱茶底濃唔澀！正常  同事食： 海南雞飯（$58） 牛腩湯河（$38） 紅咖哩魚柳飯（$48） 熱華田（跟餐） 凍咖啡（跟餐加$2）  食物一般，店員有禮斯文，不過反應較慢，好似食湯粉嘅同事想攞調味架都要問兩個店員先攞到，第一個店員聽完無攞來！服務一般！  食物水準一般","sentiment":"Negative"}
{"text":"預期不如理想 今晚同朋友慶祝生日，食生日飯。 坐低無耐，其實餐廳已經放低法包多士牛油比我地食。都幾多呀。我覺得硬 朋友覺得岩岩好 整體算ok。 之後我地點餐，點左鱈魚，烤雞，羊架，安格斯牛（要七成熟）。。。（飲品要另外加錢先有set，我地冇叫）  首先黎左羊先，唔記得影左相先，圖為已切左既相。佢配菜配薯蓉。 羊唔“蘇”，我平時好怕食羊，都入到口，但唔算好食，感覺普通。佢個配菜薯蓉幾好食。  安格斯牛（七成熟） 哇，塊牛極咸 ，好似醃完d肉再撒d鹽上面拎去煎。而且牛肉好“un”，咬左好耐先咀嚼到，係唔係正常架！？超唔值尼個價！！ 另外佢既配菜薯條加蘆筍，又幾好食。。。  烤雞配薯仔南瓜 烤雞又係好“un”！還是外國人要煮到好“un”先得嗎？如果係咁，尼間野唔岩香港人食！！反而配菜好食。。。   另外叫左鱈魚，大家一致認同好食。  整體所有配菜好食，其他主菜除左鱈魚外，一律唔好食 。完全唔值尼個價。  服務質素見仁見智。。。 我下次唔會再幫襯。。。","sentiment":"Negative"}
{"text":"一定無下次，態度極差！ 諗住 have a good morning 一早喺九龍塘食個好啲嘅早餐  店員黎到就目無表情咁擺底左份野，叫我地填完交俾佢 明白 8 點幾係難啲笑笑口，但都唔洗黑口黑面 仲衰過快餐店🤷🏻‍♀️ 好似得罪左佢咁   講返食物先 叫左 2 份早餐，飲品係 hazelnut latte 同 breakfast tea 不得不提，個茶蓋好易甩，倒倒下茶就成個甩左🤦🏻‍♀️ 加 $10 有 2 塊硬到有得了嘅 toast，牛油都無 店員態度令我直頭唔想問有無牛油 奄列幾好食，早餐黎講，份量非常足夠 薯粒唔熱，微暖 揀左 asparagus 同 Italian sausage Asparagus 係大嘅，腸係碎肉咁 蛋上有溶左嘅芝士 整體成碟算唔錯   ","sentiment":"Negative"}
{"text":"【廟街煲仔飯】多人排又如何？質素唔入流！  廟街最出名嘅煲仔飯有兩間，一間係興記，另一間就係四季。今晚就選擇食四季，因為難得門前得10個人左右排隊，大概等左15分鐘已經可以入去坐低。👏🏽 同女朋友食，叫咗滑雞臘腸煲仔飯、滑牛排骨煲仔飯和細蠔餅一份。😻 ✅蠔餅炸得好香口，而且每一粒號都肥嘟嘟！🙊 ❎煲仔飯就非常唔掂，飯太濕了，完全唔合格，煲底的並不是飯焦而係真係焦了！🤢 ♻️不過喺香港已經冇乜出名煲仔飯嘅情況之下，相信四季同埋興記繼續會好多人幫襯🤡 食風味嘅話絕對ok，但講嘢食質素嘅話佢絕對唔再入流！🥊 —————————— 食物質素：4\/10 環境衛生：4\/10 舒適度：4\/10 服務：3\/10 性價比：3\/10 總評分：3.6\/10","sentiment":"Negative"}
{"text":"分店品質管理真係好難做 作為一間以炸雞做主題嘅連鎖式快餐店，肯德基家鄉雞向來都係幾獨巿。其實佢地既炸雞唔係難食，不過係咪間間好食就好睇彩數。今日我就唔係咁好彩。叫左個餐，啲雞油到一個點。好少可會目測到可流動的油跡係炸雞上。蘑菇飯本身都唔會太難食，但唔知點解個飯底太軟，軟到好似爛飯咁，而蘑菇汁亦都多到差啲滿瀉，搞到個飯就更加軟。   其實每次遇到呢啲情況，都會概嘆點解香港嘅餐廳會咁。因為做又三十六唔做又三十六？點解唔可以敬業啲，好好處理食物係對自己、對食物同對人嘅尊重。雖然個好難食，我都有食晒，無做大嘥鬼。","sentiment":"Negative"}
{"text":"一個失望既生日飯 呢餐係我既生日飯,我媽媽請我地上水一間西餐廳食飯,雖然我舅父之前都已經話過好難食,但我覺得未食到落自己口既都唔可以信人地既。 老實講既 服務員服務OK,廚師製作食物時間都OK~ 我叫左M5和牛肉眼扒(4成熟),我媽媽叫左T骨牛扒(7成熟) 點知我一切開..入面係粉紅色既肉,近6-7成熟,食落去有渣,唔似和牛。 我媽媽果個T骨拱係3小塊黎既,我媽媽食完第二塊話食唔落比我食,咁我就試下喇,佢切出黎呢個就係7成熟既OK冇問題既,但係食落口有好大陣既騷味。呢兩個唔係餐,冇餐包,冇野飲,但連配菜都小得可憐....極為失望既生日飯 ","sentiment":"Negative"}
{"text":"試過一次就夠 今日一行5人去火炭食早餐, 見Balencia有位就試下呢間, 點了忌廉煙肉意粉$38, Egg Benedict with Avocado $36, Classic Scramble Breakfast $28,Breakfast Delight $28, 每人仲加左錢叫多個通粉(+8),炸魚(+12), 煎波菜餅(+12). 賣相很吸引, 但Egg Benedict超鹹, 又多牛油. 朋友的意粉個汁好水, 好明顯溝左好多水, 真係水咁希, 又冇味, 冇誇張度,朋友加左好多BLACKPEPPER先食度入口,  煎波菜餅OK, 但唔值優惠價12蚊, 炸魚好唔掂, 又凍又硬又細舊, 完全NO WAY. 總括黎講, 環境舒適, 職員服務OK, 但食物比一般CAFE的水準低, 唔會再試下一次了. ","sentiment":"Negative"}
{"text":"唔洗排隊，係有原因的 係德福商場星期六嘅下午間閒餐廳都排曬大長龍，就係呢間講面子唔使排隊喎入去試下啦。 落咗兩個麵餐一個係喇沙麵另一個係魚湯米線。喇沙湯底ok嘅唔錯啦，不過D面就有啲失望，係粗嘅金邊粉咁。 豆卜有少少硬。其他配菜就有蝦，蜆，雞蛋牙菜咁。 出事嘅就係嗰個魚湯麵。 係未食過咁難食嘅魚片同埋墨丸。 正常嘅魚片係外脆內軟， 呢一間嘅魚片就係成舊都好似豆乾咁，個質地好奇怪。 墨魚丸係完全冇味嘅，如果佢標榜冇無味精我都接受唔到。 隨餐附送嘅兩個小食就冇投訴嘅，唔係特別好食。 另外佢枱面上面擺咗一支水黐住五蚊， 再問下原來佢哋都有水提供嘅，不過個感覺就好差囉 。  埋單用埋coupon 158蚊，食碗三十蚊雲吞麵更滿足。 ","sentiment":"Negative"}
{"text":"因睇左食評而…中伏  原本想去師妹甜品食tea,  可惜去到是日休息，openrice search 下長洲有重邊間cafe, 就揾到呢間，見食評都ok,  入到店眼見裝修佈置都幾台灣feel, 感覺悠閒，但失望就在點餐後…, 一心想飲杯咖啡嘆一下，點了杯 ice-cappuccino, 咖啡遞過黎既一刻，睇杯野既色已心知不妙…, 一杯\"好立克\"既cappuccino, 無咖啡香之餘就連味都無，真係只可講係一杯凍既有色甜水 ，不得不寫個食評黎表達一下，雖然店面設計ok, 但店名既然r叫得cafe, 係咪應該做好本份！？ 真係中伏一次，無下次 。希望店主有改善，唔好只用店面吸引顧客，台灣這樣的咖啡店是多的是，但別人的裝修佈置和咖啡水準都是用心，認真的製作！ ","sentiment":"Negative"}
{"text":"個個做茶餐廳 唔通個個都識做茶餐廳咩 星期日和朋友到屋企附近食tea, 見到開左好多新食肆，呢間見個門面同餐牌都吸引，價錢算合理，又好似多選擇，就入去試試。我選了勁量雞扒一丁餐，一黎到見個賣相以為好美味，一食個雞扒，嘩！d 「拿」粉多到以為自己食緊番梘咁，拿到條利唔知點，仲奄到又咸又苦，個炒蛋又鞋霎霎，係個牛油多士叫合格。而我朋友叫左個炸雞脾薯條餐，落order 時佢都話要等20分鐘，咁我地都唔趕時間，都無所謂，但係最終係等左40分鐘個炸脾先黎，足足等多一倍時間，我係去食茶餐廳唔係食法國餐囉，炸隻脾即炸都唔洗炸咁耐呱🙄，好喇以為咩慢工出細貨啦，唉隻炸脾又係奄到一食好多「拿」粉，又係好咸，d 炸粉多到令人錯覺佢好大隻，其實裝假狗，係個薯角叫食得落口。總括係好失望同難食，同埋唔知佢點做茶餐廳，d野出得咁慢 ","sentiment":"Negative"}
{"text":"見openrice評價ok，食完感覺整體普通 整體黎講好一般！由於放工後先去，book定咗7：45pm，去到嗰陣已經得返Canada同Normandie呢2款生蠔，冇哂聞說最好食既Irish oyster～ 而canada同Normandie生蠔既味道都差唔多，唔係食家既話基本上冇乜好大分別，海水味重，薄薄地一片咁🤔，但就全即開既！ 至於其他食物，選擇都中等，唔算多唔算少，味道都普普通通冇咩特別驚喜，係海鮮選擇多～ 有龍蝦長腳蟹～ 服務態度呢，大部份都幾好，就喺攞刺身嗰陣，切刺身嗰位師傅切完比我之後自言自語講：「好yeah，收工！每日最期待既環節！」喂！大佬呀！專業少少得唔得😂，開心還開心，唔好喺個客面前講啦！ 酒店自助餐裝潢方面呢，感覺實在太似平時D日本放題啦。。。整體燈光太黑，D枱枱凳凳同放置食物既設計都係沉暗色，搞到似係一間舊咗既自助餐餐廳，唔grand。 講真，呢個價（就算埋單有埋78折）我下次食其他了 ","sentiment":"Negative"}
{"text":"餡料太少。。。 早餐有時唔想食咁油膩就會選擇飯團，見坑口開左間華御結就去食下。之前都有食過下華御結，印象中係好多餡同好味嘅。 今次就買左秋鮭三文魚🍣🍙，好似得一百六十幾卡路里🤓🤓🤓。塊膠設計幾好，加上塊紫菜唔林，唔會痴住個膠袋，一撕就順利開到，唔似平時成日食個啲咁，啲紫菜碎哂。 好順利整左個飯團形狀🤓🤓🤓。飯質比爭鮮好食好多，不過餡料就有啲失望，比較少，上次我食第二款係比呢款多好多餡😭😭😭。 同埋呢個三文魚餡太咸啦。。。不過香港無奈無咩賣飯團出色嘅店，下次只好揀第二款。","sentiment":"Negative"}
{"text":"差！唔會有下次 今日行過大圍見到間平時無乜留意既餐廳  意蠔屋  睇食評個個話焗飯好食  晚餐食左個 番茄芝士豬柳焗飯  唔係炒底唔在講，食落啲飯淋既  根本同勺個白飯，加啲番茄芝士汁上去差唔多  侮辱左焗飯兩個字，咁難整得難食既野都可以摧毀  失敗  女友叫左個 蒜香辣蟹肉西蘭花千層麵 起哂水，睇見完全唔開胃  得個辣字，特登加15蚊轉個千層麵完全哂哂  無味  環境迫硤呢樣唔怪你，香港地地方細  但係地下痴冧冧  食物質素完全同價錢唔相稱  咁樣既性價比完全唔會有下次  總結完全唔想再入黎食！","sentiment":"Negative"}
{"text":"天婦羅凍左 一條友去試新嘢，人潮擁擠，等左半個鐘。好快點了，10分鐘度就上菜。 天婦羅蕎麥冷麵：麵質，麵量都OK，紫菜一塊塊又飛黎飛去，最好係改為一條條。沾麵的醬油都好味，而且夠凍。天婦羅都夠份量。可惜，涼左！個粉變左軟林林，what？新開張窩！食得唔開心，以為熱辣辣！  我一路咬住凍既天婦羅，一路唸點解，嘗試幫佢地搵個原因。會唔會因為太多人，煮完送唔切？會唔會因為人手唔夠，又請唔到人？定係廚師煮到發癲？  俾錢時投訴，佢地話個因為廚房太熱，所以要開大冷氣！er⋯⋯⋯ ","sentiment":"Negative"}
{"text":"天降飛鼠 🐭 話說呢間之前都有幫襯開 次數都有十幾次 今次照舊幫襯 坐卡位  坐坐下 天花板無啦啦跌左D野落黎 初初以為係聖誕裝飾\/新年裝飾 都冇理佢 後來我女朋友大叫 我再望真D 原來係米奇老鼠 🐭🐭 然後開始係枱底亂跑 最後仲橫越舖面直奔佢地大門口個粉麵檔 隻米奇仲要好肥美 大大隻 🤬🤬🤬 最有趣係 全場好似得我地有反應 其他食客完全冇反應  重點重點係D樓面完全完全冇反應!!!!!!!!!! 淨係叫我地坐去第二度算 我都知係泰國有老鼠好平常 但呢度香港黎 野食黎到都即走 此舖永不錄用 要投訴 ","sentiment":"Negative"}
{"text":"只歡迎大豪客 只歡迎大豪客 小編ø系大年初五去左呢度食晚飯，因為我同母親大人都食唔到太多野所以念住食打邊爐叫少d野食，好過ö系屋企整餐死啦。即日打去BOOK台好彩仲有位，食6點要8點還台，梗系冇問題啦。我地一坐低就叫野食因為小編O系銅鑼灣食過兩次。渠地既墨魚滑油炸鬼同埋墨魚汁面都好好味道。仲有龍躉片都不錯，個SERVER同我地講話只要FACEBOOK比LIKE渠地就送一碟玫瑰牛肉比我地WOR，免費當然唔好錯過啦，小編我唔食肉但母親大人喜歡，但係呢度D SERVER好似睇你唔起甘因為我地嗌得唔多野食又唔食D貴價野.ANY肥，ENCORE指數唔高，就算要食都係去返銅鑼灣好過。費事受氣。如果你地系大豪客食得起貴野小編誠意推薦你地黎呢度。 小編真心覺得如果人均350元要受氣的話，其實仲有其他更好選擇。真心唔覺得湯底好得，服務超衰（除左一位男經理友善之外），大家睇餸食飯啦。都有可能系小編唔好彩既，遇著個個服務員都甘衰。（都系ö個句男經理除外） ","sentiment":"Negative"}
{"text":"勁難食 喺太古城附近返工咁耐 從來未試過食咁難食嘅lunch  勁多味精，店主態度惡劣  我食咗兩啖就唔想食  我同同事已blacklist 咗呢間野～～  我問店員攞個蓋諗住take away 因為真係太難食 以為返去洗走d味精會好食d 唔想浪費食物  點知個店員俾個用過嘅蓋我 上面仲有d汁添  我唔會再去！  This is the worst meal I had this year, no words can describe how horrible the food tastes!  Packed with MSG,   Staffs are very rude as well ","sentiment":"Negative"}
{"text":"所謂米芝蓮既車仔麵😟 係葵芳食車仔麵既選擇唔多🙁  好多間都試食過 😛  但食呢間米之蓮既車仔麵真係第一次 😌 佢有個套餐 45蚊 3個餸 送1杯熱飲料🤥  咁我就叫左 雞中翼 雞腎 豬大腸 熱奶茶   首先先評論個份量先 我覺得份量太少 😔  因為平均一個餸價值$8 由上圖而知   得4件雞腎 5舊豬大腸 會唔會少得離譜   其次係成份我食完之後都覺得有D肚餓😅  得5成飽肚感覺  再者味道既話我就覺得太重味精  個湯係甜既 食完要飲好多水😰   雞中翼就正正常常 唔會太重滷水汁味  總括來講呢間餐廳唔知點得返個米芝蓮既朵  同深水埗既X記都係差唔多 貴 份量少 😏  食物質素就麻麻地 但服務質素都OK既   起碼都nice 上菜快  但下次會有改變✅","sentiment":"Negative"}
{"text":"有懷疑的好評 3月1日，糧頭 久別重逢又一城 有一個小時空檔，梗係坐低搵啲嘢食下啦....  個湯得1\/3，收我$59+10%，梗係唔收貨啦⋯⋯  $9\/位茶 蝦籽粙皮$69\/件， 冇乜好食 都話咗元朗係美食天堂  去麥當勞坐下好過  蝦子柚皮基本上冇味，蝦下唔香柚皮唔滑，一次就夠 桃膠杏肺湯，豬肺像沒有洗乾淨似的，連一隻瘦弱的雞腳，及只有1\/3小碗湯 至於所謂嘅茶位，冇茶選擇  成件事根本就冇可能合格，只為什麼有那麼多好評，真是我懷疑。希望食店有進步，否則只會被淘汰 ","sentiment":"Negative"}
{"text":"永不再食 我成日都嚟九龍城廣場飲茶，因為樓上嗰間裝修所以就到樓下一試，真係一試難忘，永不食用！  入到去因為我哋有兩個小朋友都要BB櫈，帶我地入座嘅同左佢講佢冇理到，之後再同其他員工講都冇人理，之後帶位嗰個又返嚟再同佢講，黑晒面咁先攞兩張櫈過嚟！服務真係差，平時冇諗過入嚟食嘅其中一個原因  皮蛋瘦肉粥：超多油，好稀 奶皇包：奶黃味道不夠香 鳳爪：普通過得去 棉花雞：雪藏味重，冬菇魚肚不入味 排骨：肉質好硬，超級難食 燒賣：口感過得去但係冇香味 整體來說他們的點心完全唔好味，樓上雖然係貴但係真係一分錢一分貨，但係啲夾普通飲餐茶一啲都唔平，點解唔食好啲！","sentiment":"Negative"}
{"text":"唉~ 越做越差 今朝飲早茶，安排坐係煎炸點心的大排檔前面，叫左幾樣點心(薄罉﹑煎腸粉﹑咸水角...) 等左20分鐘都未有野食，就好自然望下個大排檔，點知見到個阿姐\"次\"鼻梯，仲要手都唔洗直接用手拎D咸水角上碟 ，好彩搭枱既都見到做證，咁即刻就叫經理黎，點知佢話眼不見為淨，就咁取消左碟點心就了事(好心你扮下野走去話個阿姐2句啦) 之後個15分鐘都只係黎左碟雞扎，見前後都等左半個鐘有多，就去追下D野食。個侍應話就話追下，點知去左執枱。咁唯有再叫另一個侍應，搞左一輪終於有碟薄罉，一放落口， 凍既喂! 即刻叫返個侍應埋黎，點知個侍應話D阿姐去左食飯，煎好無人拎出黎，如果要再煎就要再等。呢個時侯心諗費事煩，有得食就算，叫個侍應追埋碟煎腸粉。 最後碟煎腸粉前前後後等左個幾鐘頭先食到。唉~ 真係無下次! ","sentiment":"Negative"}
{"text":"好難食 態度好差 很不衛生  简直趕客 今日去吃下午茶，樓面個两個女人態度好趕客，問咩都吾答，黑口黑面，好似殺左佢全家甘。重以為佢啞或者吾識聽廣東話! 例如我好有礼貌問佢檯面個張印有點餐的纸是餐牌嗎，佢吾應我 ，但就随手椗(係!真係大力掟）另一張點餐纸落我張枱，無出过一粒声，塊面好黑。我來食野，吾係比錢買難受，又無殺你全家，做咩比尼D面色我睇?  其中一個落單既楼面女人，不断在掃地，隻手又掂过垃圾產同掃巴，之後無洗过手就直接拿食物给我!好吾衛生!  D野食好差!  D魚全部可以係無魚味!好大陣雪水味! 好吾新鮮!  D蟹子重有一陣陣膠粒味! 個烏冬麵好難食! 不是豬骨湯底!根本是公仔面落的味精粉!  D豬軟骨好难食!好多渣!  真係差!  好吾衞生兼且服務係零!  趕客至上!  一坐低就話要折單。好差!不知所謂!  永远不會再帮襯! ","sentiment":"Negative"}
{"text":"有d失望😔 放假得閒同朋友去左西灣河掃街，去太安樓都食左唔少好西，玩左陣到夜晚果時諗住食返d唔會太飽既主食，碌左碌OpenRice 就搵到呢間食餃子好岀名既店，但可能因為期望太高同價錢問題，最後覺得有d失望🙈  入到去坐低之後過左好耐都無staff幫我地收走上一round客人食完既野，最後我好似都叫左一兩次先有人幫我收🤦🏻‍♂️(不過絕對明白既 有可能係d staff無為意)，但比較失望都係個餃子同個面。我最後叫左煎三重芝士豬肉餃配重慶酸辣湯面，約HKD50。個煮餃都幾juicy，豬肉幾嫩滑，配埋芝士都幾創新，但個餃子既饀料比較不足，個皮都有d厚同埋唔夠因為其實呢個價錢食5個煎餃黎講算係頗貴。  最失望係個面，雖然明白面唔係主打，但個酸辣湯底真係好淡🙈無乜酸味又無辣味🙈咁樣一個set 50蚊會覺得有d唔扺😫但有時間一定會去多次試下其他野，希望係我咁啱唔好彩無點中d最好食既野。 ","sentiment":"Negative"}
{"text":"一次便足夠 之前喺中環見到呢間餐廳，一直未有機會試著，今日boxing day諗住同屋企人食間有水凖又穩陣嘅西餐，於是楝左「來佬餐館」諗住差極有個譜。餐廳環境ok, 五個人坐卡位都算闊落，懷舊裝修又感覺舒服。點左兩個龍蝦餐，再散叫黑松露薯條、威靈頓牛肉、肉醬意粉。 前菜：火雞批，凍嘅，個皮做唔到酥脆效果，一切就分開曬又淋曬。 湯：龍蝦湯、黑松露菇湯，味道幾好。 主菜：西冷扒，六成熟，冇特別，亦冇牛味。 主菜：白汁蟹肉意粉，呢個最正常，蟹肉唔多但意粉質地煮得幾好。 黑松露薯條：全晚最好食嘅野，唯一安慰😆 威靈頓牛：完全出事，呢味心機菜如果冇信心，我建議不如唔好放入餐牌，簡直係失望，牛肉全部係筋咬唔到，好似食緊一舊紅色膠，完全冇味，個酥皮亦失敗。 肉醬意粉：不過不失，可以唔試， 甜品：梳扶厘，正常之作。  整體覺得失望，唔會再幫襯，埋單$1600，完全唔值，好後悔浪費時間食左一餐咁令人失望嘅西餐，又再一次中伏，唔明點解openrice咁多人比like 😝 ","sentiment":"Negative"}
{"text":"真係好難食！性價比極低！ 其實中式糖水好難煮得唔好食，不過偏偏十六少奶就喺深井遇到一間超難食嘅糖水舖，仲有幸食咗平生覺得最難食嘅兩款中式糖水：凍 芝麻糊同埋凍紅豆沙加湯圓。  首先講嗰個凍芝麻糊，其實真係稀得好緊要，雖然口感好似有啲粗粒粒唔知係唔係芝麻嘅嘢，但係講真即沖嗰啲芝麻糊好似仲好食過佢咯！唯一可以讚係佢唔太甜 … 但係芝麻味亦唔見濃，整體嚟講，蒙住眼真係唔知食咗啲乜！  之後紅豆沙加湯圓亦係經典！紅豆沙冇沙冇豆， 酒樓婚宴送嗰啲紅豆沙仲好食！湯圓個皮唔知點解好硬！好似雪藏雪到就嚟過期嗰啲湯圓！其實買超級市場急凍嗰啲湯圓煮，十六少奶都好有信心煮得好食過佢…  當然我知道呢間甜品舖係食榴槤pancake起家嘅。冇問題呀！如果冇心機整其他糖水，咪買返pancake囉！唔好亂咁整啲嘢出嚟畀人食，浪費人哋啲錢，同個胃ｄ位啦！ ","sentiment":"Negative"}
{"text":"服務不太好了吧 是日就跟同事到了就近的翠華食lunch 見佢一百元內有個扒餐食都叫OK呀 牛頭角附近太多人番工了 所以每日lunch都會好多人 咁我地1行11人…大約等左15-20mins就入到 咁Cyn就點左雞扒扒餐… 講真翠華 D 野食真係不過不失 而杯凍OT都真係幾好飲… 但係上菜時間真係好慢… 成半個鐘都上唔到… 就好似今次咁我地同時間叫左3個雞扒扒餐… 咁當道理都係1次過會上哂3個… 但點知唔係…上左2個先… 等左15mins 第3個都未上… 真係唔明點解 仲有另1樣令我比「喊樣」既就係佢地D服務態度… 真係好差…… ","sentiment":"Negative"}
{"text":"真係唔得 wor  >.< 我之前打左個comment,不過點解冇post 出o黎? 唔通我upload o個張相唔得?? ﹝編按：正是，亦已在閣下的留言版告之：http:\/\/www.openrice.com\/big5\/bbs.htm?userid=14478﹞ 同bf 2006 last 1日去食.... 並不如坊間講得咁好ja wor!! 仲係差添wor! 叫左： 雞粥：唔夠熱，雞唔滑，我覺得粥舖d生滾粥好味好多! 炸大腸：係完全唔熱，暖都冇呀! 但其實又唔係難食ge~ 不過就係普通貨仔lor! 芝士中蝦：呢個簡直係劣呀! pat獻勁咸! d蝦又細、又霉又唔新鮮! 真係唔知想點lor! 一句講曬! 唔會有下次，亦冇需要專程去食!(好在食滿$160有得free parking 1 hr! 呢樣係呢間o野為一可取之處) ","sentiment":"Negative"}
{"text":"好貴又唔好食既芭菲 #MJ觀塘#MJ甜品#MJ日式  🍧抹茶芭菲($78)(🤤4\/10) 如果就咁計賣相黎講，呢杯野就真係好高分既，但論味道就真係對我個人黎講唔太可以。第一層既cream 係淡淡地既 好稀身無咩味 但好輕身 似泡泡既質感，之後果球抹茶雪糕應該就雪左好耐 等左一陣都仲係唔溶 好硬下 而且抹茶味較淡。之後既抹茶蕨餅就係成杯野最好食既 夠抹茶味得黎仲幾Q彈 軟熟，紅豆果層就太甜 要mix埋個cream 先好啲。最底既瑪莉餅碎同綠色既液體狀既野就太乾同太澀。呢杯野賣呢個價錢 CP 值真係好低。  📍辻利茶舖 📍觀塘apm 2樓8號舖  #hkig#hkfood#foodpics#foodblogger#instafood#foodies#cuisine#foodshare#foodgasm#foodphotography#hkfoodie#manjai_foodhunter#吃貨#相機食先#美食#香港美食#觀塘美食#食好西#辻利茶舖#抹茶芭菲","sentiment":"Negative"}
{"text":"下次都唔知嚟唔嚟 - 下次都唔知嚟唔嚟 餐廳七滿座，其他嗰啲已經定咗，所以要等等， 都好正常 ，等咗十分鐘之後有班遊客來到 ，我有四位， 佢哋又係西位 ， 點解跟住叫佢哋入去坐先， 點解咁呢 ，即是上前問過究竟 ，佢冇聲出 ，之後再打電話，話訂枱取消 ，然後先叫我哋入去坐 ，仲畀咗張 細細圓枱我哋四位坐 , 然之後諗下, 原來我哋兩大兩小朋友 ,生意應該唔多,所以畀遊客先, 在不滿嘅情況之下, 食咩都打咗個節, 點了幾個菜都ok嘅，不過我深深不忿， 一個鐘唔夠就買單走人，價錢唔算太貴 ，兩大兩小我都幫襯咗五百蚊呀 ，下次應該唔會去啦，太現實嘅 服務質素啦 ，費事阻你做生意 ","sentiment":"Negative"}
{"text":"好差既服務 下午茶叫左個迷你野菌芝士焗長通粉，其實唔太餓預左佢迷你，但母親一睇成碟粉得一粒半既所謂野菌，問個waiter係咪正常分量，佢唔識答，話使唔使換第二個餐，我地樂意接受。 點知過兩分鐘一個貌似經理拎返碟粉過來，話正常係咁，啲汁撈埋菇係咁多架咋，態度唔使問講到好似我地錯咁，我嬲嬲地同佢講你唔使解釋，如果你夠膽同我講呢個份量係正常我無野好講，我唯有照食。  其實呢間野啲服務一向唔使期望，但呢條友咁既態度咁唔專業，我自己做服務業都引以為戒，佢鸁左場我唔想同佢嗌既交，但佢老闆一日唔知係佢手上輸左幾多個客。 ","sentiment":"Negative"}
{"text":"好一般 終來一嚐，但... ...比想像中差！  Lunch time時間，只有lunch set包括飛碟，一件cake及一杯drink。而cake只有兩款。  飛碟可選兩種或三種料，但\"旱\"咗等如冇\"旱\"咁，兼且唔夠熱。  柚子cheese cake，質地ok，柚子味有，但整體只係一般。  抹茶黑豆cake尚可，幾鬆軟，微暖，抹茶味欠奉。  最敗筆係咖啡，tea latte同caffe latte都係稀冧冧，味道啖，而且好唔夠熱。  總括而言，$82-$85\/set，試一次就夠，失望！ ","sentiment":"Negative"}
{"text":"第一次,都係最後一次!服務其差! 真係好少比負評,同朋友黎食飯, 第一次諗住咁大間餐廳, 野食同服務應該都ok 但我想講茶仔服務都好過佢地。 一入到reception ,greeting  全部無講,帶你地呢邊哎無講。  坐低叫落單,黑口黑面嘅經理,笑容都同唔該全部都無講,牙痛咁款。    至於野食,叫左8安肉眼,薄到一個點又細份!成數完全唔足! 得個意粉好食D但帶子都係 好細粒! 呢間餐廳sorry真係金玉其外,敗絮其身。  臨尾埋單,黑口黑面經理又吋多我一野,我心底裡真係著哂火!  今次係第一次都係最後一次。 ","sentiment":"Negative"}
{"text":"車仔麵驚現髮絲 😱 有人話一定要食麵，咁咪搵麵食，搵到呢間晏晝賣車仔麵。以前夜晚都食過好多次，不過淨係食串燒囉，串燒好正架。點知車仔麵就...   嗌左豬大腸、豬皮蘿蔔同魚皮餃跟油麵。點知阿姐話無豬大腸，咁咪是但嗌雞翼。 原來雞翼係燒雞全翼。哇，正啦，呢度最出名食燒雞全翼，超好食，但今次我呢隻翼真係奇瘦 😃 無幾耐就嚟麵，下，搭左一大舊湯豬骨，少少嚇親，翻幾下又有雞肉，又有雞腎，肉質都好腍，okay嘅。  不過最驚嚇嘅係仲有三塊薯仔皮，同頭髮 😱😱😱 十個驚，唔乾淨又核突。  凍奶茶又好難飲。奶仲多過茶 😣 因為坐近廚房出菜窗位，食食下唔知阿姐搞乜，彈左D熱湯落我度，嚇鬼死，好彩無毀容。😰 十個驚，都係夜晚先食串燒啦。車仔麵就唔洗預我勒。","sentiment":"Negative"}
{"text":"完全冇麻味既麻辣米線.. 之前聽過同事話呢一間米線好味, 所以早排有晚就過黎呢度食, 佢D米線份量有大\/中\/小揀,  我唔係好清楚D份量有幾多就叫個中size試下吧. 我叫左麻辣雞米線 (中size) ($32), 本身落單時有問店員有冇得揀辣度, 但原來只有一種辣度. 而呢個雖然叫“麻辣雞”, 但我由開始食到最尾...好細心咁樣食...都完全食唔出有任何麻辣味 一味得個死辣..仲要係好辣下....麻辣雞除左有D雞肉, 仲有唔少洋蔥. 其實呢味餸個味道係唔算差, 但係就好好好油膩... 而且最重要既麻辣係完全唔合格 ...或者就咁叫辣雞米線會適合D吧! ","sentiment":"Negative"}
{"text":"「好食 」已變成past tense... :( 以前成日食Mamma Gina, 次次都食燒汁燴牛脷意粉+Lemonade,好好食。但係嗰日我去食Mamma Gina,發現間餐廳退步咗好多,D waiter 嘅服態度好有問題。我家姐叫咗個pesto魚柳意粉,但係碟嘢得茄汁,冇pesto。個waiter竟然話D茄汁係pesto!之後佢又話冇曬pesto,咁佢又話D茄汁係pesto!我叫咗碟煎雞扒意粉,D意粉有部分生,有部分熟過龍,冇曬意粉彈牙嘅口感,雞扒又生生哋,好難食... ","sentiment":"Negative"}
{"text":"Waiters全部神不守舍 當然係係韓國食過又想再食先會黎呢到， 都估到肯定冇係韓國食咁好食㗎啦，雖然都叫好食過KFC，但係都有啲失望😞  除咗炸雞以外嘅其他食物都唔合理地貴.... 所以淨係叫多咗個炒粉絲 前菜ok 炒粉絲估唔到咁好味 好熱，明顯係即炒，配料都唔姑寒，味道又好，推介！ 炸雞比韓國食到嘅厚皮，但係起碼係新鮮整，熱辣辣。 雞肉比較鞋，唔夠多汁。食到雞胸就唔想再食。但係個份量真係對得起個價，2個人食一份已經好夠。  最搞笑啲侍應...叫佢加水又加咗隔離枱，拎個menu都跌幾次，仲是但fing比啲客，一陣廚房做錯單又叫啲客硬食。  服務認真麻麻","sentiment":"Negative"}
{"text":"唔洗錢，都不會幫襯 同朋友一行七大一小行完山  上Openrice睇見呢間“天虹”多正評 所以落去食飯  點知，入座時被侍應黑面呼喝 一坐下，侍應即放低一大碟前菜  我哋順口問：“係咪免費送的？” 侍應吋咀神回覆：“小姐！邊有免費嘢食架！” 我哋一聽到已即刻慶慶哋  再睇睇餐牌，“例牌 - 粟米斑塊”都要HK$180  全枱傾完，即起身轉場！  臨走，侍應仲要講：“下次唔食就唔好開茶入座啦！”  我哋都唔輸蝕，回應返佢： “吓！仲會有下次咩？？咪玩啦！請我哋都唔會來！”  今時今日，咁嘅服務態度同營運方式，只有資格團餐！ ","sentiment":"Negative"}
{"text":"安排離哂譜,服務態度奇差 D野食好似擺咗好耐咁 叫完冇耐就即刻上哂d野食 素炸鷄幾特別但同個抹茶醬完全唔夾 同唔熱 好明顯炸起咗好耐 牛油果煙三文魚酥 好差  食落好似放咗成晚既酥餅 D三文魚放到乾乾地 最差係巴馬火腿哈蜜瓜差 D parma ham好似爛肉咁又薄又溶溶爛爛 最差係「漏單」！上完甜點，我地等足 30mins 都未上咸點！周圍遲過我地落單既都到齊、影晒相、慢慢嘆完、走埋....我忍唔住催佢，佢仲要以疑惑樣回應，好似我地呃佢咁款....超好野 佢漏單，俾個疑惑樣我都算啦....我催完佢，佢出菜果下都先俾另一枱，唔係即時出俾我....無言 希望唔好再有人俾人呃上去食 ","sentiment":"Negative"}
{"text":"令全餐飯失敗的香芋珍珠 今日 lunch 的搵食目標係試新野. 本身諗住去另一間餐廳, 但經過呢度見唔洗等位直入, 就一於試下啦. 望住個 menu 唔知揀乜時, 見到個是日精選就叫佢啦. 但乜野係白珍珠呢?? 噓.....只係白飯.  食台灣野必飲台式奶茶. 雖然要加成$18. 但都照飲啦. 鬼叫好想飲咩?!! 一時沖動就衰左!!! 我 order 時講名少甜少冰. 來到係一粒冰都無. ok, 我唔介意. 但一飲, 嘩!!! 甜到爆爆爆爆爆!!!! 成杯野完全無茶味, 好鬼奶粉味, 又濃到好似奶昔咁. 總之係杯超甜既香芋珍珠奶昔   飲左杯野2啖已令我好唔開心. 餐飯既其中野已經無乜感覺. 肉燥娃娃菜係好味既. 但個脯肉就太咸.  like face book 送2粒花枝丸都好味既.  但食完再飲多啖杯野.........ai........18蚊! 不知所謂!!!","sentiment":"Negative"}
{"text":"沒有同理心的體驗 自問我對食野唔高要求，亦經常去呢間幫襯。  今日第一次叫野飲，職員話：試下佢地d豆漿，自己整架，好靚！我見熱熱飲都係加3蚊，都一試無妨😃 出左單，原來加7蚊，佢話其他熱野先加3蚊，豆漿要加7蚊既。咁都無所謂，自家製，7蚊都抵既。  第一樣野黎度就係豆漿，一飲，一浸好燶燒燶煲既苦臭味。好想同職員反映，但人流都算多，幾爆場，一個人都搵唔到⋯⋯  好👌🏻咁到比錢，直接同老闆反映：你地今日煲燶豆漿呀，飲都飲唔到。老闆眼都無望我回應：係咩？  從來未試過比負評，知道個個都係做生意，有佢地既難處。但我真心忍唔住！燶晒既苦臭味，我都無要求你換你退，你咁樣既態度比反應🙄 定係你地根本知道d豆漿有問題？  唉，好失望 一試無妨，再試投降！！  P.S 餃子雲吞佢係做得ok 不過都係負評～ 做生意，有時多份同理心，你會賺多d！ ","sentiment":"Negative"}
{"text":"好普通的乳鴿 今日去左龍華食飯， 因為新年嘅關係，朋友想食啲傳統餐廳。 餐牌唔多選擇，正常酒樓菜式。 裝修超舊，太懷舊，門口條路啲燈籠好特色既，但室內食飯地方有好大隻蚊， 一路食一路飛。 未黎過， 可以黎一次， 但唔好抱期望。  過橋喺對面馬路有代客泊車，不過要收$40。 乳鴿一共有三款，紅燒乳鴿，滷水乳鴿，豉油王乳鴿。 本身想試埋椒鹽鴿蛋，但係賣晒。  紅燒乳鴿啲肉好紅，我哋叫侍應換咗佢，換左好啲。  三款乳鴿嘅味道都好普通。不值得特登前來嘗試。 咕嚕肉，味道普通。 茄子， 都係好普通。 椒鹽豆腐， 冇特別， 唔夠熱。 一口安格斯牛，勁細碟， 168好貴。 雞粥，完全唔夠熱， 只係暖暖地咁。 豆腐花一窩 98蚊好貴。 味道普通。 ","sentiment":"Negative"}
{"text":"無咩事都唔好去... 今日朋友話想食西餐，見呢間幾靚，入去試下....估唔到會咁失望... 價錢其實唔平，但個服務呢... 叫左個意粉同個牛扒，再加個薯條同凍朱古力，主食要煮耐啲我都理解，但個小食同凍朱古力都可以早啲俾我地掛 點知等左30分鐘先有個小食... 仲要再等多20分鐘先上個意粉.... 現場見到除左我地之外，枱枱都等好耐，怎至落坐order.. 其實現場人唔多....都沒坐滿，點解個人手安排會咁差...  好，講返野食... 叫左個蟹柳蟹籽意大利粉....但個味道一啲都唔值$95.... 仲有個牛扒...叫七成熟...最後上五成熟....  最後,連埋單都要夠300先可以碌卡🤦🏻‍♀️ 老實說...真是沒下次.... ","sentiment":"Negative"}
{"text":"以後不再來 是日晚飯在此，環境可以，但食物一般。  叫咗個餐牌明明寫住：水牛芝士無花果沙律，點知嚟到嚇咗一跳，丁屎咁多多，得一粒仔無花果，仲要收你$168，實在離譜。  是日餐湯問咗佢佢話係蘑菇湯，點知嚟到一陣黑松露味，咁點解你一早唔講係黑松露蘑菇湯。  意粉叫咗個蜆肉蝦意粉，我明白手做意粉係有點硬，但都唔緊要，喂，咁你都俾心機整好個獻汁吖，完全冇汁冇味道😖未食過咁難食嘅意粉。  只有個牛里脊ok.   仲有，要講其中一個侍應全情黑口黑面，問佢野唔想答你，完全冇笑容，埋單多謝都冇句，好似收錢煩到佢咁😓  最後埋單仟二蚊實在唔值😰以後不再來。 ","sentiment":"Negative"}
{"text":"完全係惡夢 約左成班fd去食依間餐廳，入座果時都覺得服務幾好，到左落單叫野食果時完全唔同，野食比少都算，食放題都預左唔會比齊，但係寫左6張單只係比3張係咩因由？刺身同烤肉都比到，壽司比唔到？熟食過份到由一開始入座要坐到就走先比到⋯問佢拎野飲佢講得快叫佢重複多次又唔耐煩，大佬依家考聽力？完全冇服務精神。 咁間野唔係完全差，佢蠔係ok幾好，刺身正常係可能有少少唔太新鮮，熟食焗蠔係好食，但我地黎得唔多，其他野食講唔到，因為冇黎過。 想為食蠔可以去，但要預左食唔飽，未試過有間放題係未食飽過 ","sentiment":"Negative"}
{"text":"\/ 自己燒串燒( ͡° ͜ʖ ͡°) 但質素參差 - 上水日式料理店 夜媽媽搵唔到野食 入左呢間成個格局都好日本既細舖仔 晚市連set menu都無有少少失望 三個人 逐樣逐樣散嗌 搞到諗左好耐先諗到食咩 終於嗌左 等左10分鐘到就上左個松 壽司盛($148) d魚生望落去唔係咁新鮮 食落都係 唯一個三文魚係可以讚 因為真係啖啖肉同埋算幾肥美 其他都不值一提 148蚊完全唔抵 之後黎左個爐 原來嗌得兩串雞肉串($19)都有得自己燒 又幾過癮 侍應姐姐仲提我地隻雞係約6成熟 都幾細心 不過雞肉好鞋 完全唔好食 又完全無味 自己唯有加d 七味粉食 最後個海鮮湯都幾反眼 其實應該叫雜菜湯 湯底feel到係拉麵個d 同嗌拉麵走麵無分別 入面得兩粒帶子仔 兩條胡左仲要未挑腸既海蝦 同埋兩粒細蜆仔 撈極都係雜菜黎 中左伏sad 應該唔會再幫襯 因為真係唔係平又好麻麻d野食 ","sentiment":"Negative"}
{"text":"一試永難忘.(小朋友都食唔落口) 是日8時睇煙花,我們7時正剛路過此食店.平常不會來此食店,全因食店全天候沒有冷氣好熱.這晚得21度一於試下啦. 但一試永難忘. 不是太多選擇,點左\"啦沙湯麵\" and \"陳皮鴨腿湯麵\"HKD58.00-不過不失,但份量十分小.算把啦係迪士尼食野. 最離譜 係另外點左\"燒雞飯\" and 所謂既\"文昌雞飯\" 真係好難食. d雞凍既,肉好鞋,冇理味道,飯好超硬, 小朋友都食唔落口. 各收HKD65.00 - 呢D食物真係點比人食架. 你一係再收貴些比好小小人食呀.去食漢堡飽好過. ","sentiment":"Negative"}
{"text":"服務惡劣唔會再黎 好多年前自從係太古城開左之後成日都會同屋企人黎，上個月黎過請客人食飯都覺得水準維持得幾好，但今個星期下晝三點黎到唸住食下午茶，黎到發覺原來裝修左。唸住內部裝修改左個名應該唔會差好多，點知由帶位到嗌餸再到上菜幾個待應嬸嬸既態度都非常惡劣，平時茶餐廳既待應都好好多。等左半個鐘廚房先上到第一碟野食，第二碟等左45分鐘，眼見唔係好多枱客所以唔係好明點解需要咁耐。隔離個area落左場汁緊碗碗碟碟，幾個待應汁到好嘈，直接係度掟啲碗碟，所有食客都係度望因為嘈到好似裝修，但在場經理不為所動，好趕客。。  食物方面嗌左菜煨麵，係以前既水準。 第二樣係菜肉餛飩，上到黎已經有3粒穿左，入邊菜un到好似菜渣。  以前一兩個星期黎食一次，不過今次係最後一次，食完一肚氣  ","sentiment":"Negative"}
{"text":"衛生情況差，食物又冇誠意 生煎包係生招牌，但真係一啲都唔好食! 皮好硬，肉汁勁少，唔夠熱，擺明一早煎定放左好耐，放到個皮都硬哂.   個上海排骨厚就夠厚呀，但成件黑黑地色，又油林林呢!仲要一大陣臭豬騷味呀!!!!!點搞呀大佬!!食左落去，吐都吐唔切!  最離譜係個後欄度門， 真係痴x線， 打開曬個後欄門，度門正隔離就係個廚房，啲老鼠曱甴直情係喺個後欄直入廚房呀!!有冇培訓下啲員工架?!  究竟有冇心去做一門生意睇得到啦.... 淨係識得用自己名氣幫自己間舖製造話題冇用既....... 真係攞個心出做好食物先啦，真係當香港人係傻㗎咩?!  祝你長做長有啦..!! ","sentiment":"Negative"}
{"text":"誰偷走了我的豬手 外賣麻辣蘿蔔豬手粗麵41蚊，返到屋企先發現，佢走豬手😠😡🤬😤😤😤  之前，我的朋友光顧過一次之後，叫過我千祈唔好幫襯你哋，我衰，我覺得要俾一次機會你地，所以今日就幫襯左，就落得如此下場。 外賣嘅意義，對我而言，我係希望可以盡快回家好好休息，不想留在街外，為咗呢8蚊豬手，本人晚餐都未能好好咁進食，就要出來你店舖取回，為咗我，我又用晒我今日休息嘅quota，取回屬於我嘅嘢。多謝你地肯俾返我既錢我。 講返味道：我是小辣人士，睇過食評叫左大辣，除咗頭兩啖感覺到辣之外，之後都完全冇料到，食完呢碗大麻辣蘿蔔走豬手粗麵之後，口腔內一啲麻辣嘅回味都冇，粗麵份量OK，蘿蔔就蘿蔔味，鍾意辣或適食辣既人士，會非常失望！唔食得辣既人士，就會覺得好辣。 ","sentiment":"Negative"}
{"text":"好後悔入左黎 無一樣係好食 未試過咁差既餐廳 三個人黎食 叫左一個二人餐同埋散叫一個小食加一個pizza  二人餐  值得讚既係個餐包有翻熱小小 餐湯叫左忌廉湯 無乜特別 忌廉味唔濃  小食有芝士肉醬焗田螺同埋炸魚柳配黑松露沙律醬 都係覺得平時既蒜蓉焗田螺好味啲😂😂😂  而個魚柳都炸得唔錯既 不過個醬就無乜黑松露味 同一般沙律醬差唔多  主菜叫左個大蝦青口蕃茄意粉 真係未食過咁唔好食既蕃茄意粉 無味既 又唔酸 又好似無落鹽 隻蝦又無味 食左幾啖就無食！！！ 另一個主菜就唔評論 我無食過  散叫左個照燒汁茄子牛柳粒 個味道都可以 但係係牛腩粒囉 我真係未見過牛腩當牛柳 個職員仲話係牛柳 牛柳邊會有層衣係到架？ 我地個樣都唔係好蠢姐😂 啲牛腩又乾又鞋 送都唔想食  另外再叫左個雞肉pizza 佢個餐牌寫係bbq醬 但食落口同埋顏色都似千島醬多啲 可能係我睇錯？ 不過味道都ok既 但係啲醬似溝淡左  總括黎講 唔會再黎 相都廢事影 唔應該貪佢無人等位就走入去食 ","sentiment":"Negative"}
{"text":"價錢貴而食物普通 同老公去果頭買完野，肚餓又想試下食新野就入左呢間。一入去坐底店員比左個前菜同拎碟+杯比我地飲水就自己斟。一人叫左個一人前既餐。老公果個牛肉就冇咩味既，相反我果個肥牛就好鹹。重點係個豬軟骨拉面，個湯味精湯不在話，而個拉面就比較硬身同埋真係出面好多拉面店都比佢好食。去到飲品，桃茶個味係假味。 到比錢，望到張單既收費項目真係唔知咩玩法。前菜$18，茶$16，仲有收加一。當我大鄉里出城，食日本野會咁樣收錢既真係少見。去到比錢，店員數完同睇左單，仲要提都仲未知要找錢，仲問係咪小費？（小費？咩玩法，加一各樣都收左）最後找完錢，比左張所謂coupon既野話下次用，下次憑券可以送三文魚壽司一件\/章魚燒一粒。 ","sentiment":"Negative"}
{"text":"中哂大伏👎膠味魚仔燒 今日入西貢探親 順便睇下有咩新野試下  見到西貢小巴巴士站對出開左間魚仔燒,又見openrice comment不錯就諗住去試下,點知 伏到震!! 叫左4粒,$20,即叫即整 的確係暖暖地,造型都幾靚咁, 但味道真係唔得..🤢🤢🤢我食左一舊差啲要吐番出黎! 係一浸膠味咁! 完全食唔到落去...我本身都係牛奶控,但之前其他食評所講嘅牛奶味我真係完全食唔到🤷唔好食嘅程度係我要即日出呢篇食評俾咁多位~好彩都係買左4舊,佢仲有10件20件揀😓宜家打到呢度諗起隻味都頂唔順! 想試下嘅朋友,大家自行判斷下值唔值得試啦~🤦","sentiment":"Negative"}
{"text":"咁就係全港第一生煎包？ 之前食過祥興記既生煎包， 突然想試試其他地方既， 東周刊有編關於全港生煎包既文章，其中第一位就係新蒲崗尼間三分俗氣. 滿懷期待， 舖頭離地鐵站都幾遠. 行左10分鐘左右. 門口有玻璃見到整包既全過程. d檯超大闊，環境一般同茶記差唔多. 有小小邋遢. 可能係差唔多收工. 好趕. 點左2樣嘢 生煎包，豆沙餅 一杯蔗汁，一豆漿. 好快就上菜. 賣相一般，底唔夠脆，面皮色唔係好金黃. 偏白色. 咬開，乾身，無爆汁，肉無夠燙. 底唔夠脆. 豆沙餅就唔好提. 得個甜. 杯蔗水叔叔地. 豆漿😓 唔想講. 咁就香港第一生煎包？ 東周刊你都幾L假. ","sentiment":"Negative"}
{"text":"食物質素下降 初初開張無人幫襯，後來整左d set, 試過質素還可以，之後試過幾次，食物及服務質素每次都下降： 1\/ 入座安排欠周全：要人排晒係門口，有位卻無人安排入座。想自己入去坐會叫返你出去排隊等佢地安排，呢方面超失敗。 2\/ 上星期叫左碟特色芽菜雞，之前食過幾好味，但果次碟雞幾快就到，點知舊雞食落微暖，芽菜未熟，食左啖成口草腥味囉，有舊雞仲要生生地，真係好有特色！ 3\/ 早兩日去食蒸肉餅，又係食過好味，鍾意佢唔係肉醬，而係有咬口，但今次等左差唔多40分鐘都未有，追完話仲有8-10分鐘先得，擺明漏單！ 4\/ 侍應個個對眼都望唔到人，有位姓趙既男侍應態度好差，完全唔想做咁，單又唔跟，位又唔安排，其他人勁忙佢都唔幫，勁想投訴佢 如果呢間野仲想掛住米芝蓮招牌搵錢，麻煩人事部搞返好少少，搵返d正常少少的侍應，如果唔係，食物質素幾好都無用。 ","sentiment":"Negative"}
{"text":"堅不好吃 真係唔好去  諗住入嚟馬灣食下野,揀咗呢間餐廳,點左三個餸,第一個係金銀蛋浸白菜仔,第二個係肉碎苦瓜煎蛋,第三個係鹹魚雞粒豆腐煲。之後問佢有冇例水,因為我唔係住客,要比$20。 戲肉來了,首先個湯同滾水冇乜分別,最後真係飲咗少少就放低,都算,之後嚟咗個菜,仍然係淡而無味,鹹蛋同皮蛋嘅做法更為有趣,求其切開幾件放埋一齊,同一般將金銀蛋切細粒同菜一齊煮埋嘅餐廳好大分別,不過都算,最多話係做法唔同。第二個餸係鹹魚雞粒豆腐煲,真係離鬼嗮譜,我從來未見過呢個餸可以煮到咁嘅樣,個獻大約有四分三個煲,非常杰撻撻,仲要係淡而無味嘅,真係要請教下點樣可以做到咁既樣...係咁放幾舊豆腐同幾粒雞就係咁,又係一個有趣之作。最後嘅煎蛋算係最接近見慣嘅食物,起碼有D味道,但是所謂嘅肉碎一啲都未琢好,刀工相當差。加埋兩個白飯埋單要成三舊水,出邊大酒樓嘅價錢差不多。食緊嘅時候仲有隻蝴蝶係室內飛來飛去,啲員工完全無理會,令到食客好不安。overall 呢個經驗真難忘！ ","sentiment":"Negative"}
{"text":"中哂伏😫 見這間車仔麵鋪裝修了一段時間，今日放假見佢終於開張了，立即一試，點知，超級中伏.......🤦🏻‍♀️，一行到門口見要排隊，心諗應該唔差啦，所以就走去排隊買票，佢地有2個收銀，但就手足好慢，因為佢個收銀位置在門口，所以係排到出門口架啲人，我心諗，咁嘅天氣會唔會令到啲食客熱到暈架呢，終於買到票，但又唔會有員工話比我知點去取餐或交票之類，因為我是外買的，最後係要自己開口問先知道，到等外買時，明明我眼見我張票個號碼到了，但沒有人叫我張票，反而叫了後過我的號碼來取餐，但我又見到我個外買其實已經出了枱面，只是沒有人叫我張票，最後又是我自己開口問才給我😒，當回到家中開餐時，竟然遺留了沒有給我牛孖根，而牛舌就只得2小件，而個麻辣湯底，完全唔麻唔辣😤，其他拳頭菜味道都是好一般，在屋村車仔麵黎講，收咁嘅價錢，但得咁嘅服務，真心超級唔值囉～😡  ","sentiment":"Negative"}
{"text":"Bad 差劣 嘩！啲Croissants...... 媽呀，法國總部可唔可以做好啲quality control ?! 就算客人唔要求有 Paris水平，但都唔好同 Tokyo差N條街，okay ???  價錢唔係特別平，但service 連烘下都懶得做，凍冰冰，嚇死人既味道唔慚愧㗎咩？！  coffee (latte) ok...但最弊soy milk 又加錢？但 service 跟唔上喎。再講吖，果汁$30一枝，但睇落同對面7仔同一個供應商喎，但價錢貴100%，憑什麼？  我宜家心中有十萬個為什麼。      ","sentiment":"Negative"}
{"text":"逝去的感情如何留得住 💔 秋風起，食腊味！又係去廟街食煲仔飯 嘅好時候喇！其實而家煲仔飯係一年四季都有得食，但一諗起冇冷氣嘅廟街…… 都係秋涼至嚟啦！  講起廟街煲仔飯就自然諗起四季，四煲仔飯由當初 $18\/$22 到而家$4X。價格仿如自己年齡一樣不斷上升，但係質素就每況愈下 回想以前，四季嘅煲仔飯款式多價錢平，經典有鳳爪排骨、窩蛋牛肉、臘腸滑雞、貴價嘅有田雞煲仔飯。煲仔飯飯粒分明，飯焦香脆，餸料肉多鮮嫰，加埋秘整豉油，真係一絕！  但近呢幾年就情已逝～價錢貴，餸料少，排骨飯嘅排骨只有肥膏同骨，滑雞只有雞皮，臘腸又硬又成口油 連飯焦都只有燶焦（唉～）  唯一不變嘅係蠔餅水準始終如一，蠔仔飽滿，粉漿非常香脆 真係一味救全家！  香港鋪租貴難經營，我明！但年年加價，竟然將價就貨仲要係劣貨就……   ","sentiment":"Negative"}
{"text":"賣相好但難食😨🤮 鋪頭環境OK既 但係唔太乾淨 地下有雞骨   野食個賣相係吸引既 但係味道真係強差人意   跟餐既麵豉湯係多料 但係太鹹 鹹到飲到一半都冇 火焰盛丼 d三文魚，帶子都有陣炙燒味 但係佢地食落口完全唔新鮮 帶子又唔肥美 三文魚冇鮮甜味 蟹棒同左口魚 都尚算OK 但係d飯煮得太林 完全襯托唔起d刺身 冇左種層次感 帶唔出邊樣先係主角  燒鰻魚盛丼 係正常水平 廚師落左好多燒汁係鰻魚上面 令到鰻魚食落口好夠味 但係個口感都差d d肉好實 飯又係林既 令人冇咩胃口 繼續食  總之就係好d失望 ","sentiment":"Negative"}
{"text":"只此一次 終於有機會試好評甚高的文記車仔麵，甚少會到深水埗覓食，但因為男友食完極力推介先嚟試試。   一條街有三間分店，每間出面都排滿人，條路本身好窄，冇秩序之餘，仲有拖喼嘅大陸人唔理三七廿一，成個喼車埋嚟😨😨😨    排咗足足廿分鐘先入到座，店內有一陣臭味🤮🤮d人好冇品直接lur骨lur落枱，阿姐係咁依抹兩抹就算🤮 坐到好逼，周圍都痴立立感覺好污糟，個餐牌都唔係好想掂！ 食物選擇係幾多，價錢亦相宜，不過車仔麵都係差唔多味道，食完一樣好口渴😂😂😂 豬紅得幾舊，菜就反而好重手，奇怪！   幾平都好，文記得深水埗有，又要排隊，地方又唔乾淨，絕無下次！","sentiment":"Negative"}
{"text":"水準每況愈下 荔枝角多左好多小店，已經好耐無幫襯意樂，今次大家都想轉轉口味，又返到意樂擁抱 無幫襯一排，佢個menu都變左少少，價錢就無變，徘徊$45-$58不等，都係打工仔可接受嘅lunch價位！ 揀左白汁呑拿魚肉醬焗意粉，加杯熱飲！熱飲快速送到，落單左10分鐘有多，同事仔都就快食完，諗住催一催單先，叫人無人 之後侍應姐姐話幫我地跟單，查實都跟左好耐 終於送嚟喇！係熱呼呼嘅焗意粉，有一層勁厚嘅芝士係面，點知係虛有其表 白汁無味，全碟得一少塊呑拿魚，肉醬勁少肉碎，厚芝士無芝士味 有少量菇囉，無其他可取嘅地方！其實之前食嗰啲都唔差，希望只係一次半次失手，要俾時間佢改善下  ","sentiment":"Negative"}
{"text":"以後都唔會喺中環呢間食吉野家 喺中環返工真係好難搵邊度有好嘅午餐食，又要平，但係多數嘅就係又貴又唔好味🤦🏻‍♀️🤦🏻‍♀️今日見到吉野家有下午茶優惠，咁就諗住去試吓啦，點知咁都可以整到唔好味🤦🏻‍♀️我真係冇嘢好講🤦🏻‍♀️ 個下午茶我叫咗個細細牛肉飯，再加多一串雞肉，滿心歡喜拎返公司諗住食，點知惡夢就出現啦😣😣😣😭😭😭個雞肉全消完全冇味，汁都唔多一滴比我🤦🏻‍♀️個牛肉飯真係好細好細🤦🏻‍♀️🤦🏻‍♀️🤦🏻‍♀️我冇諗到下午茶會係咁細，仲要牛肉汁都冇多一滴，乾到完全唔想食佢🙄🙄 最慘係服務態度好差，雖然我都明白嗰一間分店係真係忙嘅，佢有好多工人姐姐去，所以都真係冇辦法🤦🏻‍♀️🤦🏻‍♀️ ","sentiment":"Negative"}
{"text":"咁嘅出品都咁多人排隊😰 已經幾年無去過呢間冰室，由佢未出名，食到出名，質素下降，已無再幫襯，但事隔幾年，見佢人流有增無減，就比多次機會佢，朋友叫火煺通粉，個結果係同我一樣 ; 我都係食佢嘅招牌常餐，牛肉通粉，煎蛋，鮮油餐包，熱奶茶 ; 鮮油餐包因為流量快，牛油無雪味，餐包正常軟，奶茶都ok , 但個通粉就真係 ...... 個侍應攞住過嚟，見倒有煙，諗住都新鮮熱辣，點知原來d煙係由淥完嘅牛肉散發出嚟，通粉林到近乎霉爛，完全無熱嘅感覺，暖到近乎凍，真係垃圾到呢！到我杯奶茶飲咗一半，佢已叫企門外等位嘅人入嚟，企喺我側邊 (趕我快飲) ，價錢 $ 37 ，你話收得特別平就無計啦，呢d舖頭，點解重會有咁多人會去光顧 👎 ","sentiment":"Negative"}
{"text":"食物質素，員工服都不太行 呢間唯一值得稱讚嘅，就只有老闆嘅禮貌，同雞槌夠大件（但淡淡無味） 但當日我光顧嘅時候係大概9:00pm，我同我啲朋友叫人落單嗌野，冇人有任何即時反應，什至有位男店員，我地叫得好大聲，都表現出刻意不給予反應的樣子。（就算你做廚房都比啲反應啦） 另外，我地叫左串燒 ，居然會有未燒熟嘅豬肉，牛肉我都勉強可以和牛刺身咁食。 而且當日提供嘅醬油只3款咁多，比在網上所得資料不同⋯ 黑松露薯條無黑松露唔緊要，但連比啲調味粉都小之有小！ 薯餅又硬又乾，紫薯餅只是較佳⋯ ","sentiment":"Negative"}
{"text":"舊吞拿魚凍既？ 放飯既時候同同事黎食  入到黎既時間帶位既又唔介紹轉左落單模式 要用電話Scan QR code  問既時候先好敷衍咁話要用電話黎落單  倒茶既時候發現隻杯有污積 想舉手叫佢換過隻 舉左5分鐘都可以無人行埋黎  午飯時間，大部分嘅食物已經售罄  好了，野食黎到嘅時候  舊呑拿魚可以係凍到仲有d雪嘅質感係到 個蟹肉蟹膏係變左蟹棒蟹膏    其他都叫不過不失  其實侍應都已經唔洗點單同送餐  點解執野嘅時候都可以成個下欄盤大大力放係人客食野嘅枱到 再大大力收野  順帶一提，唔知冷氣無開定壞左 係食到成身汗嘅 ","sentiment":"Negative"}
{"text":"以後不會再食 服務勁差！！！  唔知道對上間泰國餐廳小曼谷原來已經搬遷，見到外面企企理理就入左去試。入到去點完菜，食到咁上下啲野食都未食晒，就3個員工不斷輪流走過黎問我地碟野仲要唔要，我地已經清楚講明話要，最後一個男員工直接走過黎拎走，問都無問過，但碟野仲要未食晒。心諗間餐廳係咪咁等碟用，在場客人又唔多人。然後第二個走黎收碟既員工仲走過黎講佢一意孤行話要收。原來員工可以一意孤行收走客人未食完既野？平時其他餐廳服務點差我都唔會打差評去餐廳，但呢間野啲員工，明知自已同事做錯，並唔係走過黎道歉，而係走過黎講一句諷刺嘅說話。  服務勁差 味道一般 價錢偏貴 不值一試 真係勁垃圾 ","sentiment":"Negative"}
{"text":"服務好但食物質素差 今日係星期六，第一次黎荃新天地， 見呢間野冇人排隊我又肚餓就黎左呢間野食。 望完餐牌後 見到都唔套多款式揀，就叫左啲常見既餐豬扒湯河同豬頸肉湯河。 食物黎到後發現，豬扒涷又薄身🤦🏽‍♂️河粉太厚身🤦🏽‍♂️冇套餐可以揀🤦🏽‍♂️ 豬頸肉廿分鐘都未到，明明都唔多客架啦。 問佢可唔可以改其他餸，佢又話豬頸肉整左，我話整左就唔該拎出黎，佢呢個時候就答未得😂 喺等緊豬頸肉既同時，有位職員行過黎話知我地等得耐，送返野飲俾我地，服務就唔錯既，都有禮貌，但餐廳始終講食物質素，唔該改善下，唔係你地真係冇回頭客。 你可以向對面要排隊既餐廳學習下。 ","sentiment":"Negative"}
{"text":"未試過咁嬲 有得選唔會再去 無得選就要分單 之前都食左幾次 感覺唔錯 所以今日中午同事3人行 堂食  牛河份量變少左都算 仲要好多炒燶 不過平都算數 見到同事叫左個 中式豬排餐 見到D汁 多到好似湯咁又稀 肉得果3塊 其他全部配菜 其實一送到張枱都知咩料 同果位同事相望一眼 大家都低頭不語一切盡在不言中 係得個腩仔飯保持到個水準 跟住埋單走人 因為3個人都無散紙諗住叫姐姐分開比 戲肉到  姐姐話唔可以分開比 叫我地埋左張單 先找散比我地分(分別54+54+42) 姐係比左$200  找返$50  試問50蚊 點找比兩個人?  我手持$100 想姐姐找5張$20比我好找返比同事  點知姐姐收完錢就係神仙 耍手擰頭話已經找左 呢度唔唱錢 我當堂火都黎大聲講左句 $50點找比兩個人 你咁X聰明GE? 就走左 利申 第一次開AC 寫食評 平時都做野港九新界四處去搵茶餐廳食 係呢間 格咁衰扮高級野 ","sentiment":"Negative"}
{"text":"令人顫抖的粥品 上週三早上與家人乘搭早機往台北，六人見過關後仍有一個鐘頭左右先到登機時間，所以就行咗去快餐店區域度食個簡單o既早餐。由於「正斗粥麵專家」門外o既人龍係咁多間食店中最短o既一條，而且又係大家平時食開o既舖頭，所以諗都唔洗諗，我地就喺「正斗」買咗三碗粥同一碗麵黎分。 小肥叫咗碗「豬潤肉丸粥」，單售$68睇落好似同市區同價，不過食落就知粥底好稀，味道偏淡，肉丸又細粒，豬潤又嚡又實，同中環及跑馬地分店o既粥品相比，簡直係驚嚇得令人顫抖 ！食完仲要超口渴，似乎味精含量唔低，個人下次要喺機場覓食絕對會另作他選囉 ！ ","sentiment":"Negative"}
{"text":"貫徹始終劣出品！ 香茅豬扒併香茅雞中翼，keep 得非常好，保持一向既水準，乾硬鞋同唔熱。朋友仔完全無興趣，無所謂我可以食晒去。浸湯食，無咁乾硬。 生牛金邊粉全走，辣椒青檸另上，我鐘意自己加大量指天椒及青檸汁呢，勁酸勁辣先夠好味。微暖的湯汁，瘦猛猛的牛肉片，見到都唔多想食。 湯底的傳奇？不香不甜淡而無味夠晒奇！魚露今次靠晒您喇，毫不客氣加到滿意為止，終於有點味道。金邊粉硬淨結實，不軟不棉，求其倒晒落肚收工。 朋友仔返黎香港兩三日都專登過黎搵我食生日飯，預祝生日，多謝晒呀﹗星期六到處都係咁多人，本來去元氣食，但大排長龍，見越棧唔洗等位就是但啦，朋友仔又趕時間，無緊要。 ","sentiment":"Negative"}
{"text":"試新野，失望而回 見到屋企附近領X商場翻新後有間新派酒樓就帶阿爸阿媽走去試下，拿飛等咗十五分鐘左右就有位好似幾好彩，入到去點咗叉燒腸、棉花雞、燒賣、叉燒包、山竹牛肉、潮州粉果、豉油皇吊片炒麵⋯⋯點知一籠叉燒包得兩個，仲要細細個，粉果細粒過乒乓波，腸粉又唔淋，未計加一$68既炒麵分唔到四個茶樓碗，啲吊片就無喇，只有幾條吊絲，未食完就收野，無晒水又唔理，完全無禮貌！差差差！！啲茶杯同碗黏住啲食物碎，唔自己洗都唔知點用，又無倒洗碗水個個大碗，又唔幫客人倒個啲洗碗水，全部要自己搞。加一服務費就收，但無服務提供囉！派飛個個又俾啲過左十幾個先返黎嘅入先，無制度可言。勁差差差！呢啲質素，唔怪得知拿飛之後咁快有位。 以美X大集團黎講算係超級低水準，雖然開咗先一個星期左右，但應該唔會再有下次。食野都系想舒舒服服啫，都咁難！ ","sentiment":"Negative"}
{"text":"大年初一中伏 今日行完山好攰，搵間嘢坐低，我們一人四行去完toilet，看見附近一間都幾滿座嘅餐廳就入坐下來。一個中年男人走過嚟好好招呼介紹我哋，介紹我地食喇沙，又介紹我哋飲嘢特飲，叫我哋唔好睇餐牌，係睇圖片。 咁我哋就依照佢介紹叫咗一碗雞翼面，三文治， 喇沙同4杯嘢飲。之後等咗半個鐘都未有嘢，個中年侍應就走嚟同我哋講我哋只有一個廚師，所以啲嘢出得慢， 仲唔急得唔可以吹 。最後每15分鐘出一個菜，問題是好難食。我們被迫坐咗兩個鐘埋，幫去做了人多的假象，埋單仲要444元，全部唔好食，又貴又差，年初一行大運變成行衰運， 完全係大中伏。 ","sentiment":"Negative"}
{"text":"中晒伏的早晨全餐 今次由於被電視廣告的吸引，就試試佢節日限定的早晨全餐。 晨早黎到，見到迫滿晒人，諗住實無死啦，一於試佢新出既廚師精選套餐。 由於超多人既關係，等了半小時先可以拿到這外賣。 賣相同廣告當然有分別啦，但食落先知個差別。 茄汁豆直頭係罐頭，仲要係凍既，味道係點真係想像得到啦。 炒蛋都係凍，而且有點硬，差過茶記啦。 火腿就只有鹹味，毫無質感。 最差係塊厚多，本身期望最大，食落完全係淋架，毫無厚度又唔香脆，失望。 最正常算係薯餅，一貫水準啦，夠脆而且有薯味。 杯飲品係新出既紫米豆漿，熱飲，算okay, 因為豆漿味唔係好濃，但有紫米既香甜味道。 ","sentiment":"Negative"}
{"text":"好垃圾嘅滑蛋豬扒飯 好憤怒 呢間嘢由開舖到依家，食物質素一D都無改善，仲要愈黎愈差，價錢又加左。只係呢區冇D像樣嘅食店，所以每到lunch時間就好多人幫襯。 今日因為趕時間開會，所以迫住再幫襯佢！叫左個滑蛋豬扒飯套餐，賣相好靚，急不及待食啦！咬一口豬扒⋯⋯唔會呀！再咬一口🐷扒⋯⋯好硬呀！肉質實到不得了，一丁點脂肪層都搵唔到，又完全冇醃過，所以無味。個炸粉醬就厚到咬得得到一舊舊粉，簡直係世界上最難食嘅豬扒，呢間嘢竟然咁到比客人食，好冇良心嘅食店。唯一得個飯同滑蛋汁係入得口 。 經過呢次慘痛經歷，真係唔會再幫襯 ","sentiment":"Negative"}
{"text":"冇下次 1. 煲仔飯遊戲 - 侍應第一次話冇，接著話有，最後又說冇 2. D叉燒肥到不得了，我哋投訴，侍應話我哋應該落單時要講明要瘦叉！我哋回應如果你D出品係肥叉你應該話比D客知！現世代人人都注重健康，你出碟超肥叉比人食仲話D客冇講要瘦义！結果佢哋補番一碟似樣D，但不停還在教育我哋下次要講唔要肥叉！ 3. 帶子煎米粉- 帶子切到細粒到在獻汁裡機扶搵唔倒！米粉炸到一大圑冷毛咁，講真食客叫得煎米粉其實唔係想吃這種炸米粉 4. 班蘭流沙包 - 包嘅質地很硬很粗 5. 只有蛋曰蟹鉗似樣D 貴唔緊要，要像樣嘛！去過好幾間這種收費的地方，D出品都好好. ","sentiment":"Negative"}
{"text":"雙皮奶好難食 係大圍食完夜晚就搵下糖水食, 見到呢間門面幾傳統, 又幾多人食就諗住實無死, 點知最後又貴又唔好食。 其實餐廳有好多選擇, 有傳統糖水\/ 窩夫\/ 心太軟等等, 連熟食都有做。 今次要左一個雜果黑珍珠($30) 同埋芒果雙皮奶($35)。 芒果雙皮奶賣相唔太好, 芒果汁上面有d黑色點點, 芒果幾甜既, 不過大西米質地好實, 似放左好耐,個雙皮奶質地好硬, 唔滑, 而且無奶味, 淨係覺得甜, 食完覺得好滯。  雜果黑珍珠雜果份量好少, 每款瓜類得一粒, 黑珍珠係椰汁底, 好甜好甜。 ","sentiment":"Negative"}
{"text":"一試投降 入西貢食海鮮，從來未試過洪記，點知一試投降。三樣海鮮，蝦，蟶子，扇貝，炒嘅無鑊氣。從來未食過豉椒蟶子連丁點鑊氣都無。優點，熟囉！  蒸嘅蝦、扇貝，又係蒸到過哂，老到呢。又係同一優點，熟囉。扇貝上面嘅粉絲，一pat咁。粒扇貝，老到，唉！啲蝦，砰時跳下跳下，上到枱，我以為係隔夜番蒸。  生炒骨，上湯菜心，色，香，味完全欠奉。啲菜心老到好似煮咗成粒鐘咁。    總結優點，同美廚房比，啲嘢一定熟，不過熟到你冇興趣再食。仲有，人唔多，唔洗等。可能因為我無知，無上網睇睇先，伏哂。  食材、煮法、賣相，真係零分都已經好俾面！ ","sentiment":"Negative"}
{"text":"terrible experience 難食到要開account比負評 夜晚七點幾黎，入到去包又無，青口又無，連main 嘅乳豬都無 最後點左三個菜 炸魷魚圈 分量唔多，又炸唔熟，唯一好啲係個source 意粉 得4粒牛肉同4片腸，意粉太林，個牛無味 fish and chips 一個字 undercook ，啲薯條好似薯仔咁，魚唔夠脆，個tartar sauce 好似水咁 完全無服務可言 啲waiter自己有自己做野，係我地面前係咁同另一個waiter投訴其他客。 完。 ","sentiment":"Negative"}
{"text":"差到一個點 我本來已經唔係一個挑食既人，但係我都估唔到要寫食譜寫佢，食物質素愈黎愈差，味道大不如前，仲要服務又差，切燒牛肉既師傅唔想做或者唔憂做可以唔做，我比成差唔多5舊水黎到仲要比你西面，真係比錢買難受......以後請我都唔再黎......  凍海鮮淡而無味，生蠔又係無味真係連些少海水味都無哥下先恐怖，熱盤質素仲衰過到匯，得個咸字，送既哥半隻龍蝦揀直食唔食都罷又腥又無用，好似受幅射加飢餓過到咁.......  甜品本應該最有信心，點知又係一個騙局，拿破崙唔酥，唔脆，芒果唔當做本應該可以原諒，但係淡到味都無都真係不得了......  一句話，請我都唔再黎！！！！！ ","sentiment":"Negative"}
{"text":"美心-假香蕉  先前路過美心，肚仔餓想買個包食 點知俾錢果陣見到佢做緊推廣，係新出既香蕉牛油蛋糕 本身自己好中意香蕉同香蕉味既食品（前提係自然味唔係香精味） 加上見到佢表面好似灑左不少核桃碎，幾吸引咁 最後都係買埋呢個蛋糕，拎番去快手切黎試試 一打開紙盒，蛋糕香氣飄出……咦！有點不對勁 趕緊切一片小試牛刀，落刀後，蛋糕紥實乾爽，沒有黏上刀鋒 較咬一口，真的沒有猜錯，味道跟香氣一樣，都係非常人工極度香精味 質感乾身但切後帶點鬆散，牛油香氣似乎已被香蕉油扼殺 一向不會浪費食物，如何都清碟清到最後一滴 但今次，我大抵要認輸了 敗給你了，美心。 ","sentiment":"Negative"}
{"text":"心太軟令人失望 嚟到西環區夜晚想食個甜品，其實好多cafe都已經閂咗門，大概八點半左右經過呢間甜品店，見到網上食評都好似唔錯，一心想食梳乎厘pancake，點知原來七點後就唔供應 又唔想行去第二度，就唯有照入去食其他甜品。甜品店入面裝修都幾靚，而且甜品種類都有好多。唔知揀咩食好 最後揀咗食心太軟，無問雪糕有冇得揀咩味，default係雲呢拿味。心太軟大概等咗20分鐘左右，佢係扁身嘅心太軟，唔係一般高身小小嘅心太軟。剛剛焗起新鮮熱辣辣，切開入面係有朱古力流心，朱古力流心味道都ok，只不過心太軟蛋糕偏實，唔得鬆軟  另外叫左蕃薯糖水，＄25，價錢唔算貴，非常合理😊但只有三嚿蕃薯，都薑味但番薯勁林 好似煲咗好耐咁，林到一吉就散曬。真係唔識欣賞。食咗一個唔好味嘅甜品，令到我心情唔太愉快 冇下次  ","sentiment":"Negative"}
{"text":"態度差不會再去 昨晚突然與好朋友見面，打算搵間有中式糖水食既糖水舖坐低食個糖水講兩句。  朋友記得依間有糖水，就決定去。其實今次都唔係第一次黎依一間。今次差左好多。特別係態度方面。  我明明叫左熱既糖水，阿姐拎到黎到先話無熱。都拎到上枱唔通唔要。我個碗有成隻蛋係到無得叮。 而且態度唔友善。 我無要求照加熱之後，仲要好得戚咁話糖水凍先好食，其實食得凍野唔洗叫熱啦麻⋯⋯  雖然依d小店，都無咩要求有咩特別好服務，但都唔好咁呀⋯⋯   另外我朋友要熱燉蛋，講左幾次「要叮架wor~」之後萬千不願意咁拎入去叮。 真的無下次⋯⋯ ","sentiment":"Negative"}
{"text":"只此一次，無需再來 尋晚同先生食飯，我先叫左一杯 Hazelnut coffee 同一個芝士菠菜焗大啡菇，先生就叫左個煙三文魚帶子意粉。 杯 Hazelnut coffee 上檯時，跟左一包糖，我已經覺得奇怪，因為 Hazelnut 糖漿已經好甜，仲要落糖？ 為免中招當然先試一下味, 嘩，甜到一個點！ 完全無晒咖啡味，得個甜字，果個甜度勁過用冰糖煮糖水。 先生試完一啖，都放低左，成杯唔駛飲。 個大啡菇到先，係ok 好食嘅，一碟有兩大隻，女仔食會飽肚。 到個意粉上檯，先生默默食完，就舉手叫埋單，呢個現象極奇，因為佢通常都會坐多陣傾下偈打陣機先起身行。 到出左餐廳，佢第一句就話呢間以後都唔駛再黎，原來果碟意粉咸到不得了，似落左 double 嘅鹽一樣，佢如果唔係因為肚餓，同埋知我要趕返屋企睇電視，都唔會夾硬食完佢。 本來我對呢間都有d 期望，諗住日後多個地方食晚飯，而家可以響 list 度刪除了。 ","sentiment":"Negative"}
{"text":"好唔衛生... 潤一潤平就周街都知 但可以要薄利多銷 快快手手做多幾輪生意啦  我朋友叫左個牛奶刨冰 肥佢手套都唔戴 直接用手五指張開「那」起d紅豆.. jelly..士多啤梨等配料放入隻碟 之後放個刨冰入機都係... 之後佢放低我地碟野同糖水 就去左收錢... 之後又番轉頭整豆腐味刨冰 今次就好左d...戴一隻手套咁大把 但最好笑既係用冇戴手套果隻去「那」 配料 真係...........好噁心啊🤮 真係做果行就唔會食果行既野 係真 但大佬 我係客 唔想知真相啊🤦‍♀️🤦‍♀️ ","sentiment":"Negative"}
{"text":"飲品有蟑螂，態度惡劣 話說red rice比我既印象一向都唔錯，但呢間red rice就徹底感到失望！點解？首先飲品我叫咗杯珍珠奶茶，飲咗一淡，發現咗隻蟑螂，如無意外要換個杯野，但因為換咗杯野，始終都有D陰影，我就想換另外一杯蘋果綠茶，職員好快咁過黎問我點解，我同距講咗可唔可以換個杯，距就已經好唔耐煩咁應我：ok！無問題～頓時間我心諗，好似成件事變到我錯嗮咁，原本同事都話呢間red rice麻麻地，服務態度唔好，但最後我信了！ 希望好好改善下個位男職員既態度，戴眼鏡的！我相信你間鋪絕對唔會忙到連道歉既時間都無～ ","sentiment":"Negative"}
{"text":"態度十級惡劣 今晚陪媽咪去油麻地睇中醫，睇完之後就要搵食。雖知呢頭無乜特別好食，而且媽咪又唔食西餐唔會去cafe，加上佢冇乜胃囗，最後揀咗去食譚仔。 味道雖然無問題，但人嘅態度實在十級惡劣，慘過同佢乞食! 1) 落單阿姐叫咗幾次都唔嚟，話要賣埋d嘢先，算~我等! 2) 賣完再叫已經好悔氣咁過嚟落單，算! 3) 遲過我入嘅客人落好單食緊我都未有得食，算~我又等! 4) 最後發現原來個阿姐用紙仔落單又漏單，扯貓尾sorry都冇句，算~見個“副店”嘭嘭聲跟返d嘢食比我，以為好好!未見更差…… 5) 問要杯水話要打入單都算，等10 mins 水仲未嚟，又係隔離枱叫咗飲埋，我都未有，好聲好氣再問個副店，佢第一句答我“要沖㗎嘛!”水都要沖!唔係吓話?!  我餓死都唔會再入彌敦道呢間譚仔!   生腸完全無味，得個爽字，好似食緊舊膠咁！ ","sentiment":"Negative"}
{"text":"OH MY GOD!!  平時都係同友人去食午餐,,唔洗等位 野飲方面， 次次去到D間野,,杯杯野飲都好奇怪. e.g. 熱華田 -- > 並不是華田味的怪味 涷檸水 -- > 檸檬瑞士糖味 熱好立克 -- > 超濃味, 差不多加了三杯水先而冇咁濃 等等等等。 野食方面， 日式牛肉鍋 -- > 蛋有D怪味、冬茹好唔新鮮,食落口好怪雞、肥牛真係好肥= = 拉麵 -- > 水準好差 炸餃子 -- > 涷冰冰咁, D 皮又好硬好厚 唔知咩名既炒飯 -- > 好似比一堆油浸完咁........嗚?! 粒粒魚生飯 -- > 有幾粒不知名魚生....好難食 環境方面， 地方好細,條行好窄, 地下有D滑........而且有時地下好似倒瀉糖水咁..痴林林 ","sentiment":"Negative"}
{"text":"檬粉好貴咩？食完等於無食 晚上一個人食飯唔知食咩好，呢區其實好多食肆，屬於平民消費區，選擇比較多但未試過好似呢間咁伏，徘徊咗一陣終於行入去坐底，睇完本menu終於叫咗碗豬排湯檬，睇相好似份量比較足，再加杯薄荷青檸，上枱速度還可以，賣相還可以，豬排味道可以，試一啖湯底後咸過海水，一大碗湯深不見底，夾幾下檬粉已經見底，埋單70蚊找，心諗檬粉好貴咩，俾多少少成本都喺有限，結果返到屋企仲要煮麵食填肚，食水咁深難怪開到咁多分店，唔會再有下次囉! 利申:本人食量正常，一般牛腩粉+油菜已經填飽肚 ","sentiment":"Negative"}
{"text":"千其唔好黎 呢間野係伏中之伏，以為正正常常食個太興唔會有咩事，點知野食又難食，服務又差。  叫左個魚香茄子煲同濕炒牛柳河，個牛河底用2條大大條既菜墊底，其實份量得好少。個牛河仲要炒得唔均勻，有d無味既。  個魚香茄子煲茄子大大條，配料大大舊，好似草草煮好咁，一d魚香味都無，係我食過最差既魚香茄子煲。  服務先最有問題，要個飯等十世，個侍應叫左好多次起飯，但都無人黎。見到成間野d食客都係咁舉手催野食催飯，d侍應繼續唔知係咁做乜。  唔知呢間野出現咩問題，又慢又唔好食。 ","sentiment":"Negative"}
{"text":"好難食 不用再光顧 朋友生日飯一肚氣，朋友有訂位及係vip及當日生日！吃完一餐難食的晚食比完錢吾問都吾送一件難食又甜甘筍蛋糕 其實早前已上網睇了食物評分意見建議朋友不要去吃但他堅持不知空歡喜一場難食到一個點⋯為什麼可以仍然生存咩那麼難。2人份量吃了$800有找幾蚊，（咁嘅價錢大把選擇如果佢咁嘅食物質素仍然係咁樣落去、真的可以收工）同類美國餐廳Ruby Tuesday 真的好食多多聲。人地個肉眼扒你又做肉眼扒大家一樣7成熟（你做到乾淨淨、人地又軟又juicy)⋯由於成晚的晚餐食物太難食所以冇太多相分享。 希望你公司睇完可以改善。 ","sentiment":"Negative"}
{"text":"難食 之前食過新墟間分店覺得ok,平價西餐黎講算唔錯，點知我懐住新墟間店既預期質素黎食呢間，發覺良景呢間甘差，差到要black list  首先衛生好差，啲杯無洗乾淨，我倒左杯汽水，飲落口係油菜味!!即時想嘔!我再拎其他杯都係油淋淋無洗乾淨!啲刀叉都差不多。  跟住叫左個pizza同兩款意粉，肉醬意粉啲茄醬水流流甘，好稀。 另外海鮮意粉啲海鮮好猩，啲青口猩到嘔，即係勁唔新鮮喇，或者廚師明知唔新鮮又唔會落啲白洒去辟味，pizza味道都麻麻地，只可以講好惡劣，成餐飯我食左幾啖食唔落!真係難食到嘔!  都唔明甘難食又甘污嘈都開甘耐。重要有人排隊。 ","sentiment":"Negative"}
{"text":"貨不對版 一行九人，本身點咗四川麻辣魚，原價$198，伙記話條魚係班，要$390，咁我地話無問題，照要。  跟住伙記話唔好意思，師傅斬開咗條魚(本身個魚應該要原條上。  上到台，條魚係碎上(每舊約一串，連骨)，有十零舊，食唔出係咩魚。個湯係白色，有好多芽菜，洋蔥。個味係唔咸唔酸唔辣。  我地問個伙記呢個係咩嚟，佢話呢個就係我地點嗰個魚，但個賣相同menu張相根本完全唔同。  之後個伙記話條魚收平啲，收$330。  伙記另外推介事頭婆特登煮嘅齋，係冬菇，烤麩煮齋雞，烤麩未出夠水，好酸。另外仲叫咗個奇味雞煲，味道正常，唔知奇咗啲乜。  貨不對版加唔好味，寧願埋單去第二度繼續食。  伙記服務剛開始時好好，但一話啲嘢唔好食就黑面。  一個齋，一個雞煲，一條魚，三枝青島，兩樽烏龍茶，埋單$880。  四個字，唔會再去。 ","sentiment":"Negative"}
{"text":"差好多 一心諗住落去supermarket入貨，順便去食埋晚飯，以前好鍾意去依間飲湯食點心，點知 質數差咗好多，我老公話唔會再去。 先講服務D姐姐根本唔想理你，算點好野食就送2杯茶過嚟仲途無人幫你再添加 算...諗住食物補償都好，個湯仲可以但就係有D肥膩，但D點心無一樣係ok，蝦腸唔夠滑又厚粉，燒賣連個賣相都唔得，咬落去粉粉地好似有D唔熟，個叉燒包完全唔好食，連個鳳爪排骨飯，排骨味道都可以，但個飯係偏濕 ，原本想再叫多2個點心，最終都係無叫寧願去第二間食 。        ","sentiment":"Negative"}
{"text":"差劣的態度同食物 今日冬至同媽媽來到食早餐。見到雙拼三文治加1元就可以烘底，心中大喜，天氣微涼食件暖暖的芝士火腿三文治就最好。之後同媽媽叫左一件餐蛋治(正常)同芝腿治(烘底)，落單姐姐落單時已表現迷惘，我同媽媽都重覆咗一次單。 之後等咗10分鐘左右，張單先比到我地。我一睇，芝腿治落錯單，就岀去同一個光頭哥哥仔講。點知佢的服務真係世界級！ 佢同我講「無得改㗎喇，一係食，一係取消唔好食！」。話口未完件三文治已經到咗，點知件野係凍，似係雪櫃拎岀來的溫度！ 呢間野食物差！服務更差！以後都唔來！ ","sentiment":"Negative"}
{"text":"食得淡之選 晚市試得多 勉強過得去 今日行完山 又唔想過番石門咁遠 無乜選擇之下 近近地搵間酒樓食吓下午餐 兩點上到去剛好有優惠下午茶時段 價錢大眾化 兩點心 一炒粉面 一碟菜 都係$133  六個人 叫左小籠包 叉燒包 沙巴鮮蝦腸 芝麻煎堆 鳳爪 紅油抄手 咸水角 羅漢齋炒面 還可以 但賣相不好看 唔詳細講 基本上 有肉做餡既點心 都係無味的 （包括咸水角啲肉粒）唯一小籠包粒肉有味 但肉入口即散既  其他不至於難吃 但無酒樓應有既水平  細枱 枱與枱之間好逼 侍應唔夠 加水都要自助 ","sentiment":"Negative"}
{"text":"南丫島牛記茶餐廳 昨日星期日見天氣好轉,又好耐都無去南丫島釣魚,於是就起行啦...去到時係下午1點半多D,見到牛記好似裝修過,橫惦又未食飯想話食完先釣魚,咁咪行入去囉,張餐單變得好簡單,以前多野食,算啦食飽釣魚姐,叫左個揚州炒飯..捧埋來..嘩.....D飯一舊舊炒唔散,又淋啤啤,又無味,好勉強食左半碟,真係早知照原本預算去食車仔麵就算數,以為我碟炒飯唔惦姐...點知見隔離檯個鬼妹食緊碟炒米粉..但係個鬼妹食左都無半碟就起身走人..望埋其他檯...好多都係無食晒...當堂明白晒..以後寧願係碼頭間士多仔焗個杯麵都唔再食牛記..真係超難食!忽然感覺另一間係附近有得睇海景ge茶餐廳D野原來都唔係太差(以前覺得幾差架) ","sentiment":"Negative"}
{"text":"希望愈大失望愈大 日本過江龍Gram黎左香港，一直都想去試，就係驚排勁耐隊，所以等熱潮過左先黎食！今晚係9:30黎到，完全唔洗等，即刻有位 我地好快就揀左Tiramisu同Rocky Road，唸住即叫即整，等一陣啦！點知兩個都係等左5分鐘都無已經黎左，即係一早整定啦 黎到完全係凍嘅，舊pancake一d鬆軟感都無，感覺好似隔夜一樣！而且完全無蛋香，仲要賣成$118一份，我寧願食老麥熱香餅算！ 可取之處只有壼玫瑰花茶，兩個人飲都夠 可能係佢收10:30嘅關係，當時仲有起碼4、5枱客人，10:10開始不斷問我地係咪食完，每隔5分鐘問一次（但明顯地仲有1\/3份未食），壺茶仲有一半，但眼見佢地又無問其他枱喎！而佢地亦唔理隔離枱有無人食緊嘢，照用一個裝左清潔劑嘅噴水壺噴落毛巾度清潔張枱。到10:30佢地話要關門，咁趕客嘅服務同咁嘅食物質素，好難會有回頭客 ","sentiment":"Negative"}
{"text":"差差差差差 如果你一日有72小時 都不會來一間難食到嘔既餐廳 黎到西貢 除左海鮮係出名之外 我都唔期望其他野會好好食 但都唔好食到一肚火呀 牛仔骨硬到咬唔到都係第一次見 飲羅宋湯好似飲緊水 alldaybreakfast唔係好食lor 煙肉都怪怪地 意粉完全無味 都唔知間野 點解可以開門做生意 平時食野都會影相 佢依間d野食毫無美感 唔影都唔覺得可惜 重點野食等左1.5小時 隔離枱杯熱咖啡黎到已經變左凍咖啡 間野無野快 最快就係收錢果一刻 1分鐘都唔洗 俾個叻佢 即係我要求唔高 不過都唔好咁過份！！ ","sentiment":"Negative"}
{"text":"態度欠奉 又到星期五精選，今次去添好運。因為舊同事約午飯飯局緣故，相約中間點聚會。  添好運人氣不衰，每分鐘麵有食客進場，十居其九都是遊客。舊同事未到，店員老是以為冇人坐就食客入去坐，座位安排欠奉。  順帶一提，有一兩個店員態度唔太好，我放洗乾淨筷子在洗碗筷個碗上，店員丫姐明明自己閒聊不做，到佢過黎收碗好話我放筷子響碗阻住佢收野，有禮貌少少會問問仲需唔需要，而唔係這般惡劣待客態度。  我們三人叫左：  潮洲蒸粉果($14) 鵪鶉蛋燒賣($28) 酥皮焗叉燒包($21) 韮黃鮮蝦腸($27)   食物質素不變，但價錢脹價不少，性價比低。如非特別原因，都唔會再幫襯。 ","sentiment":"Negative"}
{"text":"味道一般 服務態度極差 服務態度太差，叫左好耐都無人黎落單； 醬料架一早就被沒收，但我哋仲未落， 叫佢唔好收走，態度極度惡劣； 待應收爐太不小心，又要急； 一次過疊幾個爐，d湯倒瀉晒，我哋一行四人，三人遭殃！衫褲鞋襪加真皮手袋都污糟晒，朋友對鞋仲要係白色，掛係枱邊把遮都污糟晒，完全唔要得！ 較早前，已經見到同一個侍應倒瀉湯落另一枱既客人身上，工作態度真係極差！ 食物亦無咩特別，味道一般，性價比低！ 沒有任何可取之處，一般快餐店味道，又要加一，返去洗衫嘅錢都唔止呢個價！ ","sentiment":"Negative"}
{"text":"好失望 九龍堂開左好多年，自己同屋企人都成日幫襯，但我就隔左一段好長時間無食，今日晏就禁岩想食豬軟過，就諗起呢間有得食，印象中味道又唔錯，於是就揀左呢間   豬軟骨湯麵 $38 番茄湯 + $1 豬軟骨味道可以，但肉質有少少乾，可能並非午市時間去買，所以擺耐左。另外，豬軟骨炆得唔夠林，都唔算好入味，整體麻麻地。 湯麵煮得太林，一啲都唔彈牙 最令我失望係個番茄湯，入面無番茄之餘，番茄味好淡，完全不濃郁，只有甜甜地好假既味道，加上成個湯都好油，明明番茄係清淡健康既野，點解會油膩到咁 搞到我完全吃不下去！無下次 ","sentiment":"Negative"}
{"text":"未試過咁差 一向愛甜品嘅我食飽飯後，就係想搵間甜品食等餐飯畫上完美句號，點知食到一肚氣 真係好難有一間我係會拒絕唔會再去嘅甜品屋，依間sweet line應該係第一間 先講守治金時綠茶味唔夠，D冰仲係一舊舊 牛奶芒果刨冰一樣差啦都係無味，心太軟已經叫好D但個朱古力cake出面個層食吓口一pat pat 最慘係D雪糕佢係用放題free俾你食個D一個個已製成好嘅獨立雪糕球 有D heart都無。 食甜品都係想令自己開心，點知食完心情仲差咗，服務又唔好，質料又唔好，連個雪糕都唔得…… ","sentiment":"Negative"}
{"text":"有點失望 很好不用排隊 叫了花膠雞煲翅泡飯 （top 2) 一心諗住來花膠 花膠得兩舊同埋好硬 雞有毛 同埋啲湯係唔熱靠 下面燒熱返 。 真係唔係講到咁好食囉 不過係抵食嘅 隻雞有半隻。但試一次就夠 D雞有d生。 同埋門口有個蛇洞 我俾條蛇行出嚟嚇一下 另外叫咗個$98 殿 龍蝦海鮮泡飯 又係凍嘅 不過啲料算多 我哋食完之後出面都排長龍 希望佢哋可以改善下熱度 同埋切開啲雞。如果難熟 因為我見其他枱都有呢個問題出聲。睇返之前啲食評啲人都係咁講即係咁耐都冇改善過。  花膠雞湯唔夠濃 比我想像中差 同埋如果攞得多野都唔好去因為都冇位放。攬住晒啲嘢食都幾辛苦。  服務態度尚算良好 ","sentiment":"Negative"}
{"text":"超級失望的早餐 係油塘做野，趁等人之餘就同同事去食個早餐先，星期日要等位都好正常，但冇諗過等左30分鐘換餐咁嘅早餐，超唔抵喔！叫左個番茄通粉配煙肉午餐肉煎蛋，同事就叫左個肉燥米粉配芝士蘑菇奄列，真係冇諗過個番茄通可以差成咁，首先 唔夠熱，又唔夠湯，仲要冇番茄味，仲慘過普通嘅番茄薯仔湯，救命，點可以咁簡單嘅通粉都做得咁差。然後啲午餐肉，煙肉，煎蛋都係凍嘅！我明白星期日係好忙，但未至於可以咁樣出餐吧⋯⋯同張相相差9萬遠，我都知道圖片只供參考，但我好失望會咁嘅樣 好失望，之前仲打算試午餐同晚餐，宜家永不再去！ ","sentiment":"Negative"}
{"text":"難食的Lunch 2018年第一餐，見呢間餐廳咁多好評，諗住試下。 唔需要等位，好快就坐低。 環境裝修衛生唔錯。 我地叫左兩個Set lunch: seafood paella 同 slow cooked beef brisket.  有一件小插曲： 我地坐Bar 檯附近，聽到有位waiter 幫個客問bartender 有沒有無咖啡因的咖啡。 Bartender 好串咁答：咁有沒有無酒精的酒？ 嘩，大佬，decaffeinated coffee 都未聽過你點樣做 bartender 呀？仲要咁串。  講返食物，好難食！ Slow cooked beef brisket 肉 勁大陣雪藏味，唔知做乜撈埋D 醋一齊Serve，味道好唔夾。 Seafood paella 隻蝦肉好梅，墨魚無味。 諗住唔好做大嘥鬼，但最後都食唔晒。  無下次。 ","sentiment":"Negative"}
{"text":"實話實說 若不是同朋友上山頂玩.......若不是....上到最頂 見到巨八......差點忘記市川日本料理及陸小姐劉生既傳奇故事....2個都係扮豬識老虎既人......不過我較為小小中意陸小姐多D...佢對日本餐既認識....不太多...但佢會學....可惜佢退左休lu....陸小姐將手頭工作交付比劉生既時候.....慘喇....一個做中菜出身既人.....又點識做日本餐既野呢....好似巨八都算新既日本餐....開得年幾......已經有7個食評咸住走.... 眼見d食評人post d相上去....D魚生好肯定唔新鮮啦... 就知壽司師傅唔得啦....我星期日同成班朋友上去玩....只係見到成間餐廳一個客都冇.......D樓面企晒起.....門口度傾計播.....個餐牌寫住$1180 \/ 二人前 冇咩野食既.....我唔好落返去市區用返同樣價錢食個四人前.........於是我地睇完就走喇.... 好肯定我發左達都唔會幫襯囉....... ","sentiment":"Negative"}
{"text":"差 唔會再有下次 星期日 見新開左間羅麥記 以前食過Vcity間還可以。老公話想試下便入左去。可能新開都有人排隊 但似乎因為新開 所以咩都壞壞地。門口攞飛部機壞壞地。入到去想食個雪糕都冇 叫左個飯 所以想問人攞兩個碗。但叫極唔該都冇人理我。啲侍應係唔會望客人有冇需要的。終於有個男仔望我 俾左兩個碗我。有一個係污糟既。我諗住自己抹甩就算架啦 叫人實在太麻煩。點知抹得小小 個碗都係污糟。 好 又係得個男侍應應我。但唔知係咪我啱啱叫佢攞 跟住又叫佢攞多次。佢覺得我好煩呢。應左我之後唔知去左邊？冇理我 要個乾淨既碗姐 點解都咁難呢？？！ 極少寫評。對食物亦沒有很高要求。但今次覺得太劣了。食物一般。個飯好淋 好水 冇咩味。服務差。衛生差。不會再去 ","sentiment":"Negative"}
{"text":"大圍 - 刺身定食 成日聽啲人講話田心村有好食嘅日本野 返工黎開呢頭 今日專程嚟試吓 小店系列 鋪頭十二點鐘先開 地方唔大坐埋得七八枱客 我都算早到但係已經有一枱客人坐咗響度 餐牌 餐牌 餐牌 餐牌 午市食品種類唔算多 以刺身定食為主 冇鍋類食物 北海道刺身定食 有五種刺身 帶子好細粒同放題個d冇分別 白色嗰隻魚唔知係乜嘢魚食落有陣泥味 個人唔係好接受到 啲八爪魚切到凹凹凸凸賣相奇差 睇嚟個師傅應該要磨吓把刺身刀 最令人失望嘅係個茶碗蒸 聞落有陣味 有機會係變壞左 輕輕力咁匹黎食 蛋同埋高湯已經分離晒 希望呢次係單一事件 不過價錢同質素都好一般我應該唔會再試","sentiment":"Negative"}
{"text":"從來冇見過咁既早餐 昨天早上，突然諗起呢間我一直都好喜歡既餐廳，而且好耐都冇去過，於是今次就決定去幫趁，我點咗個香煎魚柳通粉早餐，嘩！咩事！唔知係咪百物騰貴，竟然來咗個唔似出自呢間餐廳的作品。個通粉分量似是+10蚊的size.  面頭啲肉碎肥淋淋，然後個魚柳好似食剩的一角咁 於是我頂唔順，問咗個waitress點解個賣相咁求其，個份量仲好似試食一樣，個waitress好尷尬咁回應話個份量係咁，我話其他餐唔係咁既份量，其實我想求証一下餐廳有冇搞錯咗，因為真係不似平時賣相，個賣相 俾我感覺好hea，之後個waitress叫咗餐廳經理來，個經理都好有耐性咁聽我訴求，最後我一啖都冇食到，換咗第二個餐","sentiment":"Negative"}
{"text":"送比我都唔食再食 呢間鋪開左咁耐 一直都諗緊試唔試下好 因為 睇見佢地既壽司 賣相好似麻麻地 但係今次 因為突然好想食 所以近近地 就試下啦 款式唔算多 賣相真係麻麻 D三文魚切到好薄 $3\/1件 買下買下 都買左成百蚊 分別有 : 三文魚 吞拿魚 鮑片 蟹子...... 下午6點左右買 返屋企放係雪櫃 放到大約10點左右 拎出黎食 臭既.....真係變臭.....原來係D吞拿魚 唔理 食其他....我諗 呢間鋪既壽司 飯既份量應該比其他多出20%左右 件飯好大件 又唔好食 塊三文魚好明顯唔新鮮 又薄 係超薄 蟹子算OK 其餘既 全部都唔新鮮 有D怪味 佢地送既豉油 又係有怪味 總結 我從未食過咁難食既壽司 一定唔會再食 唯一係服務唔錯 幾有禮貌 ","sentiment":"Negative"}
{"text":"味道失望了☹️只能說是支持一下本地小店😗  一早聽過入大澳要食炭燒雞蛋仔 但其實我都唔知呢個炭燒雞蛋仔係一間一定要去嘅店 定係大澳係好出名食\"炭燒雞蛋仔\"呢樣嘢😂 所以我入到去見到呢間有條隊排緊就去左排 心諗應該係呢間喇掛😂 - ✏️香脆雞蛋仔 ($20) 伯伯每一次同時間淨係會製作一底雞蛋仔🐥所以等候嘅時間會比較長 不過真係好想試吓 所以一定會照繼續排🤤最後等咗大概半個鐘到🙃 - 但味道我食完.....😳😦脆嘅部份大概只係成底嘅1\/5 雖然係新鮮滾熱辣出黎後即食 但好多食落都好淋😢 食落嘅質感偏向似雞蛋糕多過雞蛋仔😢真心失望左因爲聽左好多年 而家先真係去試🤥究竟大家咁熱捧嘅大澳灰燒雞蛋仔係點解☹️定係唔係講緊呢間😦 只能夠講 唯有當係當襯下小店 20蚊支持下用心製作嘅伯伯好了😗","sentiment":"Negative"}
{"text":"奇差無比越河 跟同事試一下新野  叫碗特別牛河，見有D新意？  1）黎到河粉超厚，係質量最差一種，街市賣仲好嗰佢，越河變咗港式河粉，騙人  份量由超少，你贏哂   最基本野都做唔好，點做生意？  2）湯底完全無香味，味精就幾多，仲差過美心\/大家樂果D越河湯  3）芽菜，洋蔥，香菜每樣都很少 - 有無搞錯啊？配菜黎咋  4）生牛肉，牛扎肉薄到無口感  5）牛肚無味道，由硬，隨便車仔麵都炆得好過佢  6）60$ 連飲品 - 比其他人貴，重要食物差過其他人  份量少，食完等於無食過  仲要新開。依個區大把野食，依間千奇唔好試，越河唔係咁難做，但可以做到咁差都算佢勁！  比一粒星都多⋯⋯ ","sentiment":"Negative"}
{"text":"沒期望的 恨左好耐黎流浮山食海鮮，不過地點唔方便又無野行，今晚朋友竟然提意開車帶我地入去食海鮮，大家興致勃勃就出發了 黎到原來要係買左海鮮再簡間餐廳加工的，有d檔口係將海鮮放哂係地下，睇到真係唔開胃，唯有去d海鮮檔感覺乾淨d，希望唔會比人當水魚😩 我地好隨意咁簡左依間餐廳去加工，買左蝦、龍蝦、蟹、扇貝，佢會提議可以點煮，最後你自己再決定用邊種方法，我地簡既都係簡單快既因爲真係好餓了 🦐蝦用白酌，即刻好快有得食，都算大隻，可以肚餓覺得好鮮，好快食哂 🦂龍蝦必配伊麵😋不過唔算大隻，但自己一下撕出黎食係正既😁伊麵底有點咸 扇貝大大隻，肉好厚，蒜蓉粉絲仲要多蔥，好食！ 🦀蟹比想像中細隻，應該蒸，炒左無哂鮮味，不過膏好多😋😋但加工費加埋買海鮮每人差不多1000蚊仲要咁遠唔抵，應該唔會黎食了 ","sentiment":"Negative"}
{"text":"建議點d唔洗煮嘅 唔知係咪用團購coupon，所以d野食將貨就價做比我地。  炸蝦肯定係翻炸，個皮口感奇怪。拉麵d麵只係暖的,唔熱。明太子魷魚鬚d鬚細條，無咩味。燒蓮藕上面配嘅係泰式甜酸醬，我一路食一路笑，居然咁都可以擺menu.....成晩淨係個燒牛舌好食，同埋一口和牛叫做味道過得去，睇得出有花心思。  server服務質素麻麻，食物就上得算快。建議去呢間食點的d唔洗煮嘅嘢(魚生同沙律)。  用團購價，每位食咗大概$170。呢個數，真係寧願去迴轉壽司店度食，應該會整體好味d。 ","sentiment":"Negative"}
{"text":"中伏，無下次😖 前幾日見食飽晚飯，又想食下甜品，於是喺大圍揾間甜品店，諗住可以滿足一下自己，其實大圍好多甜品店，只係咁啱見哩間都有人排隊，心諗應該幾好嘅，於是就入去試下，點知就中伏 我地叫咗個心太軟加vanilla 雪糕，同一個法式燉蛋。  個心太軟都可以，只係舊雪糕太多冰粒，我無expect你會俾moxxxpack級數嘅雪糕我食，但我食一條普通嘅雀X雪條都滑過你舊冰粒雪糕。另外，個法式燉蛋就仲難食，無甜味丶無香味，真心講，真係未食過一個法式燉蛋可以咁難食。 真係唔會再有下次囉！ ","sentiment":"Negative"}
{"text":"去迪士尼做足準備! 9月3日有機會去左迪士尼預演,夜晚我就用$35黎左呢度食左個叉燒漢堡飽(連薯條)加杯可樂(正價是$35+$15,由於預演所有餐食有7折優惠) 先講個叉燒漢堡,真係見到都唔想食.....塊叉燒扒係一塊唔知用左咩肉整成,再加叉燒醬調味煮出黎(唔係煎呀)....我好快好快甘食得幾多得幾多,盡快填飽個肚.... 薯條個味道同口感都唔錯,不過份量比較少,但係食落又夠飽喎!點解?其一係個飽太難食,所以我已經無咩胃口.其二就係包茄汁,我甘大個仔都未食過甘難食既茄汁!佢似甜酸醬多d,重要係'杰撻撻'果隻!大好一包薯條就甘浪費左... 所以話去迪士尼做足準備!如果去呢度食我相信食芝士漢堡飽就比較穩陣,最好就自己帶定兩包茄汁啦! ","sentiment":"Negative"}
{"text":"差左好多 呢間餐廳去過好多次,但食物質素越來越差 最近一次更差到要令我開A\/C去寫食評 我同女朋友兩個人食,叫左兩款湯,一個芝士通粉,一個蝦併牛扒(詳細名稱已唔記得) 兩款湯味道還算不過不失,叫入到口,但絕對唔可以話好味,但兩款都唔係熱的,只係暖,無煙出的 芝士通粉,放0係個鐵PAN上菜,但竟然可以係凍的,完全凍的芝士通粉,暖都講唔上 呢個真係頂唔順,叫人黎幫我攞返去加熱,5分鐘後再攞返黎,都只係暖左少少 唔敢再叫佢加熱,驚廚房加料,但WAITER收野時問都無問我地意見, 蝦併牛扒,蝦有6隻一串串住上,但有D係唔新鮮,一食就覺得(梅)的 牛扒無肉汁,DRY爆,如果佢地知道佢地D牛扒咁DRY,好心就另外比多D汁去補救下 但佢只係比左少少唔知係燒汁定咩汁,一塊牛扒都唔夠點,仲要唔好食的 我諗全晚最好係兩杯果汁ONLY 我諗我以後都唔會再去 ","sentiment":"Negative"}
{"text":"叫牛肉腸黎豬潤腸 又叫乜冇乜 又唔衛生 又慢又凍 幾蚊都呃！ 真係唔好幫襯！劣食！叫乜冇乜！ 平日下午茶時段去，另外得一個人幫襯！我等了廿五分鐘！我當佢新鮮即刻整！冇問題嘅 我落單果陣已經重複2次要牛肉腸加蛋加生菜！ 點知等咗二十分鐘先問：你要豬潤腸呀嘛！好快！ 我已經再三重複要牛肉腸加蛋加生菜 佢地啲調味料放枱面，連樽蓋都冇，有烏蠅飛黎飛去就梗㗎啦，連冬天都有幾隻都算，我唔用啲調味料就得！ 不過見有花生碎，呢點係少見嘅 到攞咗外賣，一望盒野白雪雪唔似有蛋有生菜，我再問：有加蛋加生菜？ 佢扮晒野問一問廚房，跟住話有 我一食外賣就知中招，個樣同牛肉腸冇咩分別，但又變咗豬潤嘅 眼望啲豬潤都好少，係豬潤碎，不過算，我都成盒扔咗 我拎外賣番屋企唔洗5分鐘，已經變咗凍冰冰，唔明我等二十分鐘嘅意義係咩！ 又要冇蛋冇生菜，仲呃咗我幾蚊黎加蛋，最慘我唔食豬潤，成盒扔咗！好浪費！講咗幾次都錯！又呃錢！絕不幫襯！劣食！ ","sentiment":"Negative"}
{"text":"行過見到想試下甜品   ....點知...中伏 <_> 行開呢頭  咁岩見到呢間野， 見好多好多好多人排隊!!!   就好想試下~  因為一直都見到人打卡 不過原來呢到價錢都幾貴下 !!    我就 是但點一個 試下啦  因為仲有野想睇,,, 就試個簡單d  可以拎走的  抹茶牛奶雪糕  但係中伏啦..   個茶味 對我黎講勁奇怪    牛奶好滑但合埋一齊都係好怪   媽呀 連個筒都係唔夠脆的     $30  買難受....... 我好少可會想比負評... 但真係唔得   好sad..... 我唔知係我問題定呢到d野問題......  或者佢其他野好食既....  但呢個雪糕....  sorry 我真係唔能夠接受.... <_>      之前見到好多人地PO的相 都好靚  冇諗到係咁囉= =...     我諗我應該以後唔會再食呢間 ......................... ","sentiment":"Negative"}
{"text":"好油膩 聽講呢度少味精推住家菜 如果係真既，真心覺得好 hm.. 對於住家菜呢個說法，我有保留  先睇座位…搭檯不在話下 很迫，同隔離果個人手貼手咁 同朋友講野，人地咩都聽得好清楚 服務員又會催你交檯 呢度變相成為速食咁…！  點了札肉香茅豬扒湯檬 油膩到一個點…甚至十級鹹 唔飲野都唔得…  咖喱豬扒雞奕紅米飯，賣相唔討好 個飯底相對健康d，但個d 餸都係好油膩 個雞奕炸得好乾身 個飯可以配中湯，水稀稀 說好的住家菜呢？ 鄰邊大把好野食，價錢又相宜d 食乜真係要諗過… ","sentiment":"Negative"}
{"text":"有特色但無態度 每次朋友經過都一定會買朱古力普洱我飲，今次難得約到朋友親自黎一趟，打開Meun已令我垂涎三尺🤤但朋友未到先是有位禮貌幾好既Staff帶位，但入到去被一位呀姐同一位後生仔先後左點右點坐左係一個奇怪既位置。  三人位安排六人座搭枱，明明旁邊都有四人卡位或四人枱🤔然後趁朋友未到向一位staff Request 轉卡位，他答應，點知起身行埋去呀姐又出口話陣間收野方便，坐六人枱好d😑之後後生仔又問我朋友幾時到？我話行緊黎就到，佢就指示我話未到出去等😱 其實嬲嬲地既，因為出面無人等位又滴水，而且內堂有數張吉枱。我同朋友講自己被趕出黎，佢都一肚氣。  因為朋友遲黎，問staff可否只飲野，佢話ok，點知結帳時staff又話咁唔岩數，唔得😰 最後俾得成錢但一肚氣，d野好食好飲但態度真係一時一樣一嚿嚿。  其實野食唔係貴，加上食物不錯，正常係客似雲來，但感覺比澳牛更差，真係再好食都好唔開心😢 ","sentiment":"Negative"}
{"text":"唔好甘大期望  都係一班同事瘋狂玩食坪洲之旅...都係甘話多人排隊囉! 12\/9 (星期六) 下午2:30pm 船都full 到暈! 個個同事第一站都係食蝦多士...但係甘多人都諗住要排好耐喇! 每2人限叫一客..$25跟飲野...甘多人特登入黎都係多得阿蘇介紹囉!! 你話幾大威力! 但係個個都食完...唔係好似阿 So 甘誇張1000 自乘甘誇!! 甘霉既蝦重要係超少囉!! 夾埋啲醬\"湖泊泊\" 冇口感!! 下次唔使等成半個幾鐘...唔係影下相同的細路玩下唔知點算!! ","sentiment":"Negative"}
{"text":"人少服務差😪 屋企冇煮飯 阿爸好鐘意食酒樓 又咁岩見到一號郵輪有片皮鴨優惠 即管一試 點知非常失望😞 佢地優惠我地5個人可以揀2樣 我地揀左龍蝦同片皮鴨☺️ 半隻片皮鴨真係好細 唔夠一人食兩舊💁🏻‍♂️ 個龍蝦就唔錯 都夠哂入味 不過不失 最嬲既係佢地冇溝通！ 一開始叫左個砂鍋雲吞雞 點知等左好耐都未到 一追之下佢先話賣哂！同埋又落漏左個沙拉骨💩 咁樣後加左兩碟餸 等左成差唔多45分鐘 枱面啲野食已經全部凍哂😤😤 同一晚有兩埋酒席 一邊公司一邊百日宴 我地散坐就比佢地無視左 下次如果見到咁既情況就小心啦要🧐🧐","sentiment":"Negative"}
{"text":"傲慢與湯圓 想食好耐嘅福元湯圓，每次經過都見到排晒隊咁，今次見唔係太多人就諗住試吓，個店員叔叔十問十唔應連望都唔想望你，見有熟客就響出現開枱，你係生客就自己等等慢位坐啦下，叫嘢食都唔會肯覆單咁滯，上一碗唔上一碗問佢竟然係個廚房答，最後見有個小朋友叫嘢食叫咗N次煩到佢開口，先知原來佢冇失語症😂 好啦唔緊要啦好食咪得囉，唔好意思一啲都唔好食，雖然未去到難食但完全唔覺得有乜特別，超厚皮，餡料都唔算多，最慘烈係芝麻湯圓冇乜芝麻味咁滯，即係我響百佳買盒寧波自己煮都好過佢😂 花生湯圓就好少少有啲大小不一嘅花生碎口感幾好，但都係普通囉，我情願行多兩條街食翠苑好過😌 ","sentiment":"Negative"}
{"text":"不明白 我唔明白身邊既朋友對e間咁喜歡 味道好一般 就我唻講我會覺得個湯重味精太油膩 雖則拉面口感係唔錯ge 但係個湯真係太累事la 食餃子拉面佢又唔分開上wo 不過個餃子又係唔得,過油,, 不過煎就煎得幾香ge 叫雞扒果d唔知點解唔係整齊咁排好ga wo,,偷食唻ar?! 味道唔差,,不過我又會嫌佢油 最岩我食既係豬軟骨,,e個好味唔油膩(只至我feel唔到) 佢個餐飲除左汽水都要加錢 食得咁油膩仲要飲汽水?! 我受唔起..... 如果可以的話..我唔想唻..... ","sentiment":"Negative"}
{"text":"中伏餐廳 同幾個好友去只Cafe慶生 好掃興..  事緣去到發現環境好一般 但奇怪係幾枱食客都無食緊野🤔 之後有一枱食客就嗌賣單兼Waive左個餐,因為漏單，而另一枱食客就發火，同個職員講：可唔可以煮個人食既杯麵比我地？  但我地都無辦法，照落單啦，本身Menu唔多選擇，但好多菜式都無如雞翼，餐湯，幾款主食，但仲要min charge $100🤔最後仲漏左單🥺  而野食其實真係普通但唔平，都算啦。但生日甜品真心醜樣，而個朱古力心太軟似Brownie多啲.... 第一次打食評，希望呢間Cafe用個心去做好啲！","sentiment":"Negative"}
{"text":"牛蒡定准山？ 年30晚早放工，第一次黎呢間日式餐廳食lunch，叫左鮟鱇魚肝、白子天婦羅、燒牛舌、唐揚雞、鰻魚飯同“一樣未知食物”，味道中上 ，但餐廳sofa 同 menu 有d污糟，同埋可能接近落場時間侍應都好冷淡。  不過最奇怪系menu 同receipt 食物唔一樣？！因為已經食左，單又埋左，只系多口問侍應哥哥一句，“我地叫系炸日本淮山\/長芋，點解單寫牛蒡？”侍應哥哥：“一樣gar。” 牛蒡（ごぼう）苦苦甘甘，淮山（長芋 )系淡味，而且口感粘粘的，點會一樣？！ 因為無食過炸日本淮山\/長芋，而且切得好薄片，所以食geh當時相信就系present出o黎呢個味。但如果一樣點解單同menu寫唔同？！其實味道無問題，只系飲食業員工老細應該比多d heart,唔系是但答完就算。佢地應該比客人專業，而唔系要客人糾正翻佢地。  呢間餐廳唔會再去。 ","sentiment":"Negative"}
{"text":"要提醒自己唔去再去的拉麵店! 琴晚見好耐無去食拉麵, 去完就好後悔. 煎餃子可以煎到皮又唔脆, 又穿哂洞, 俾我感覺係求其搵個part time唔識都去煎, 自己煎都一定好佢好多 芝士明太子焗薯角, D薯仔超細粒, 咁多汁都無用la! 特盛拉麵, 成碗野都好咸, D料都唔係真係好好味, 天婦羅蝦又唔脆, 又成陣油益味, 個福袋又係成陣油益味, 咬左一啖就放棄左 兩片叉燒又肥又咸,食左一塊就頂唔住了 除左食物, 環境都唔好, 我坐的隔離的牆係超污糟, 有好多一粒粒黑色不明物體, 感到自己同細菌一同進食, 仲要有蚊同小蒼蠅飛飛下, 真係不知所謂! ","sentiment":"Negative"}
{"text":"街市三送飯水準的太興 情人節唔想周圍逼，求其搵幾碟小菜食. 本來想穩穩陣陣揀太興. 大失所望. 燒鵝叉燒雙拼，皮唔脆唔怪你. 鹹到狗掉毛. 鹹鹹鹹鹹，除左鹹咩味道都食唔到. 諷刺既係隔離有份menu， 推薦咩都係鵝乸正. 滑香皮脆. 呃鬼，一樣食唔出. 可以差成咁. 街市20蚊燒美都不如. 在太興吃到這樣的燒美完全接受唔到. 以為最差，還有更差. 有請咕咾肉， 賣相嘔心，味道PK 三送飯水準， 汁太水了，肉爽口？ 點解咕咾肉會爽口， 原來係用豬頸肉，奇怪奇怪奇怪， 越食越覺得核突. 奇奇怪怪的口感，過酸. 最後還有海鮮豆腐煲， 味道算正常.這個就不評論. 成餐飯食得極不開心. 調味過重，賣相嘔心. 食過咁多次太興，就這間如此垃圾. 唔知道以為食緊街市碟頭飯. 失望black list. 九龍灣德福這太興究竟有無關心過自己的出品是否達標？ ","sentiment":"Negative"}
{"text":"見面不如聞名  講到鴨脷洲美食, 好多人都會提到妹記既鹵水鴨. 連平日Lunch time 都會多人到要排隊. 今日一試, 感覺有d 見面不如聞名😂 鹵水鴨湯飯 Marinated Duck with Soup Rice $39 炸雲吞半打  Fried Wonton $17 鹵水鴨無騷味, 肉質唔會好鞋, 都唔錯, 但份量偏少. 至於湯飯就未如理想. 可能飯剛煮好, 過濕到有d 一舊舊... 湯底唔算濃郁, 一邊既翠玉瓜唔夠新鮮, 全部都係苦既😓 炸雲吞好夠香脆, 係餡料有d 細粒, 細都食唔到佢咩味咁🙈可能叫炸魚片頭好d Overall試左次就夠, 無encore意欲","sentiment":"Negative"}
{"text":"拉麵3文魚都pass得 見個名係大圍搜尋下頭幾位諗住實坐和望贏之格點知中左伏 試豬唔知咩肉拉麵 就拉麵款最貴個樣送 點知食落同叉燒無乜分別 唔出眾好普通 個蛋好失敗唔係個種滑流流心 蛋心都偏啡色怪怪地咁 食落更加唔得標準比左下去 再黎靈魂湯底飲啖覺得無乜層次好似廿零蚊包買返去自己煲個啲 個斬都係啦 睇其他食家啲相大家都估到個口感就係個種偏低質既拉麵 個湯無經過幾多粒鐘淆製 失望極 最後3文魚 同 當潮流愛新鮮比都分分鐘覺後者好食過佢 可想言之 但價錢就足足貴人一倍 不過睇下啲食客多數叫鐵板就知係我叫錯左 經過廚房見啲加洲卷包好哂就咁擺係空氣之中唔係咁好囉 ","sentiment":"Negative"}
{"text":"價錢太貴😣食物質素低👎煎牛扒未到家😨 聽聞觀塘the wave又開左間新餐廳，適逢聖誕同同事食餐好既豐富午餐，今次選擇左依間叫登堂，個名怪怪地咁，唔理啦於去試下，入到去果然地方好寛落，枱與枱之間不會太近，唔錯、可能地方太大關係，人手方面唔太足夠，叫左好多次先有侍應應我們 我就order左個牛扒，原先要五成熟，可惜一上枱切落去時候已經感覺到好實塊肉，好明顯over cook左 ，完全冇牛味既西冷一d都唔值$158性價比低 令加$18有個沙律味道一般冇特別 餐湯 南瓜湯 唔夠南瓜味 餐飲叫左凍檸茶，佢有條冰茶係入面，但都要加$18 ，覺得真係好離譜凍檸茶都要加錢，只係加左條冰茶係入面，但我寧願飲普通檸茶，成餐飯$18+$18+$158，加一都成$220太貴了，冇下次 總括得個殼既食物差過茶餐廳 ","sentiment":"Negative"}
{"text":"不會再打 經過諗住搵啲暖肚嘢食，同朋友諗住食打邊爐， 貪方便入咗連鎖店，咁就中招啦。 值得抵讚嘅就係，夜晚真係唔使自己拎餐，好方便，坐定定就有得食。 但係冇諗過，來到個湯完全冇味道，話就話叫花膠鮮雞，花膠同雞兩樣都係冇嘅，我懷疑係煲曬落個湯度，但係個湯都冇味。失望!! 打邊爐最緊要都係啲食物夠新鮮，一開頭就食咗個菜先，諗住健康啲，估唔到咁都奶嘢，個菜爛既地方極多。 牛味又無，口感又差。豬就安全。至於丸果D呢，佳寶貨。水餃皮極厚。烏冬又係安全之選。 我知錯啦，下次會行多兩步去番吉野家。","sentiment":"Negative"}
{"text":"落錯單，水準唔穩定，碗湯似俾人飲過 外賣燒鯖魚飯，返去打開，個汁寫到成手都係原來佢哋都轉左裝😕。 個麵豉湯得小半碗，好似俾人飲過咁，感覺好差，同上兩次份量又唔一樣個喎，唔知係咪睇心情裝個呢🤔 我原本係嗌燒汁燒鯖魚飯但係比錯左鹽燒，今次仲整得好腥。 其實除咗個白飯同杯嘢飲其他都冇問題😂  外賣燒鯖魚飯，返去打開，個汁寫到成手都係原來佢哋都轉左裝😕。 個麵豉湯得小半碗，好似俾人飲過咁，感覺好差，同上次份量又唔一樣個喎，唔知係咪睇心情裝個呢🤔 我原本係嗌燒汁燒鯖魚飯但係比錯左鹽燒，今次仲整得好腥。 其實除咗個白飯同杯嘢飲其他都冇問題😂 ","sentiment":"Negative"}
{"text":"一直都咁差，俾錢我都唔會再去 新開張嘅時候頭幾個月去過幾次， 每一次都一定會有問題出現。 一係就飲品極耐都唔上， 一係就嘢食錯或者上得勁慢。試過 飲過一杯超級苦嘅檸檬茶，根本個檸檬就係壞嘅， 試過食肉醬意粉諗住好穩陣， 點知食落完全係唔知乜嘢味，而且啲肉醬係深啡黑色嘅，好恐怖，食剩咗大半碟。 最近諗住畀多次機會佢去試下， 叫咗三個下午茶， 等咗半個鐘都一個都未上， 叫個staff跟跟佢話焗嘅係要等耐啲， 但其實三個餐得一個係要焗的… 之後食咗兩個餐第三個都未來最後取消咗埋單走人… 食物唔得，服務一樣差到死… 個個阿姐都蠢落單又落錯又冇禮貌，後生嘅都唔見得好，試過佢哋整跌咗張單落地，佢就咁執番，一野定返落我張枱度 ，一句sorry又冇，張單差啲掉落我碟飯到， 望都冇望一眼就咁擰轉頭走咗， 完全唔知乜嘢態度 呢間咁嘅嘢望佢快啲執笠， 打死都唔會再幫襯 ","sentiment":"Negative"}
{"text":"野食，態度好差 我原本都無諗過要寫食評..因為我都無寫開既習慣，但今次真係不得不寫！ 其實呢間車仔麵之前我間唔中都會中午時食...因為我真係好中意食車仔麵同牛腩...難得佢又係張點餐紙上有個讚 係牛腩，心諗應該係招牌菜掛 如是者，我今次黎食都係食左碗牛腩豬紅河..可惜晨早流流就話賣哂豬紅...咁我最後焗揀左豬大腸牛腩，點知個牛腩我一食落去好似石頭咁硬....碗麵裹面大概有3-4舊...只係得1舊係正常..其他都好硬...硬到我跟本食唔落...但我果刻無出聲...打算去到最後比錢果刻先同個收銀講...可惜個收銀竟然調返轉頭話我咁後生排牙咁快唔掂咬唔開啲牛腩...我果刻心諗我比個石頭你咬...睇下你又咬唔咬得開...之後我同佢解釋返係啲牛腩既問題..唔係我排牙既問題...同時我都提及到我上幾次去食都有牛腩硬既問題..個收銀竟然咁上次黎又唔講既？我當堂扯火咁講其實上次已經換過，最後佢無出聲，收埋錢多謝哂咁 ","sentiment":"Negative"}
{"text":"收呢個價錢要做好啲 Book枱有8折，不包飲品同某啲食物。餐廳位置不顯眼，第一次行過以為係工廠。地方唔太大，坐三四枱人已經好嘈。除一張大枱外，其他座位都係冇背硬木櫈，坐得極唔舒服。 熱milk chocolate一杯差唔多$50，呢個價錢我有頗大期望，結果原來都幾普通，首先溫度好唔夠，expect熱辣辣，但係係暖嘅，奶、朱古力味都唔出，茶記仲好飲！ 蒜香海鮮意粉，原來係辣嘅，面頭都幾多辣粉，唔太食到其他味，海鮮唔太新鮮，意粉分量都多，但唔明點解係$100。  服務冇乜，快餐店態度仲好。味道唔算好食，服務中等，本應俾OK，但收得太貴，環境又唔舒服，都係算了。Not recommended   ","sentiment":"Negative"}
{"text":"美心給我的 Blue Tuesday！ 好勞氣！Blue Tuesday！又瞓唔到，眼光光又到翌日早上 11 點幾...... 見 OFFICE 未放 LUNCH，思前想後之下就決定落樓下食野！行了幾條街又來回折返，礙於種種原因，終於敲定在美心買，外賣一個上海酸辣雲吞湯麵餐 ($40)。 回家打開，只有一粒雲吞 (一蚊銀咁大粒而已)？？？個 ”酸辣湯” 既冇酸辣味、個獻一PAT PAT，味道比碗仔翅更差！(或者根本佢就係杰獻版碗仔翅)。用匙羹 ”畢” 落去 (要用力去插隻匙羹入去 ”畢”)，D麵一舊舊的......我絕對明白 D 麵會索水，咁你地可唔可以湯與麵另上呢？至於個小食…菜甫唔似菜甫，D 肉味道古怪，唔知係咩肉……花生？我決定放棄...... 浪費了 $40，成碗野就係咁，仲要得一粒冇乜餡嘅 “小” 雲吞咁大把 (餐牌上嘅相有幾粒雲吞架喎！商品說明條例......)。 ","sentiment":"Negative"}
{"text":"失望的漢堡 今日同朋友兩個搵嘢食，因為朋友鍾意食漢堡包嘅關係，我就介紹咗這間小店轉角見，之前食過覺得味道唔錯，而且價錢都十分之抵食。  我哋大約等左20分鐘就可以入去，見到餐牌同之前來吃時都係差不多，最後我哋叫了一個漢堡包同埋茶和薯條，再叫一杯柚子蜜。等左一陣嘢食就黎到，侍應好窩心都有問，需唔需要切一半，所以嚟到已經分開咗，方便好多。但係朋友食到牛肉比較生，不少紅色，而且我覺得今次冇乜味道，而且麵包唔夠香口，薯條可能炸得比較耐，所以偏硬身，飲品一壺茶包，比較偏淡左少少，柚子正常。整體來講係失望到，最後我哋冇再叫其他嘢食，就去咗另外一間小店再食過。     ","sentiment":"Negative"}
{"text":"完全難食既牛扒 主打牛扒 晚上七點 Walk-in 即有位，約三成客 侍應 詳盡介紹 又話 多汁 又話有肉香  前菜 蘑菇湯  （唔熱 冇特別） 沙律 普通 （橄欖油健康啫 都唔係 落咁多）  Order 左  一份廚師介紹 牛扒 汁煮 碟上  - 碟上 完全唔熱，牛冇味冇汁，靠燒汁啲甜味。  一份Prime 360 day 美國 牛扒 - 碟上 又係唔熱，牛香唔見有，牛味唔見有，肉汁都冇 乾身。又話set 左係五成熟。但係七成熟。  總結  扮外國餐廳，又Flat Iron 又乜又乜。都係冇用。自己凍肉鋪 買番屋企煎都冇咁嬲。 ","sentiment":"Negative"}
{"text":"自助餐?? 昨晚母親大人生日入流浮山食海鮮. 因為大關係要坐新鋪(其實都係一間冇招牌既屋),入到去已經咩服務都冇,冇人招呼,冇人帶你去買海鮮,乜都要自己搞. 再三詢問,夥記推介去X招記,係正鋪斜對面. 去到又係叫破口聾先有位哥仔啋. 佢地好冇良,話揀d靚既俾你..其實你唔睇住佢,佢會揀d死既俾你. 由於係海鮮店d人拎去酒家,我地又冇得睇究竟買幾多錢,只好任佢講. 上菜速度勁慢...都有人追. 講番食....食完d,要係咁飲水. 証明落好多味精. 所以下次食海鮮都係去返貝袋奧\/西貢好過..至少公平,公正,公開! 最後因為乜都冇既服務態度,只俾$2 貼示,老闆娘即刻黑面調頭走,就令我更肯定冇下次. 注:店內好多蒼蠅同蚊茲 ","sentiment":"Negative"}
{"text":"請我食都唔會再黎⋯ 好好地長洲一日遊，畀呢間野搞到我無啖好食⋯  入黎長洲咁多次，食親海鮮都中伏，唔係細就係唔新鮮。今次咁住穩陣啲食小菜，重要係最普通嘅小菜。點知⋯更伏⋯ 叫左個兩餸餐，佢送左一碟炒通菜同粟米羹。 炒通菜 成為左我地今晚唯一覺得入到口嘅餸，今晚我只係呢個菜送白飯⋯ 粟米羹 不如話係粟米水，水汪汪不特止，又咸，試左一啖就叫佢收左去⋯ 魚香茄子  我諗，是但一個家庭自己煮都好食過佢⋯ 茄子唔夠熟不特止，重要係變左，一大陣「酸叔」味⋯  涼瓜排骨  自問食咁多次涼瓜排骨，未見過啲排骨係上粉炸⋯啲涼瓜又大大舊，好似冇切過咁，又唔熟⋯ 我地叫左兩餸$138，加左兩個白飯，兩罐汽水$188。  上面啲相，係我地臨走影嘅⋯可見⋯係幾咁難食⋯  而且店內雖則有冷氣，但一大陣翳味⋯啲枱布又臭又立⋯ ","sentiment":"Negative"}
{"text":"無選錯開店區域，沙漠中劣品係生存到既 review左大家既食評，今日終於去試，點知排隊，望一望間鋪size 同客人行為，應該短短一條隊都等到天荒地老。所以買左杯Chai Latte，我相信如果呢杯野沖得好既，咖啡都會幾好。  點知$42 細細杯既 Chai Latte，一飲落去，我以為自己飲緊落左10斤糖又未浴晒既中藥粉開劑🙈 好彩無買muffin $28 都幾貴下。再睇下其他人review既相，原來1月時杯Chai Latte 係$40既，逆市加價真係馬鞍山鋪先做到💪🏻  以為馬鞍山會有一間正正常常，唔黃無表態總好過藍店既coffee shop🙉🙉 有D失望。 ","sentiment":"Negative"}
{"text":"可一不可再 同朋友一齊黎,一人叫一個飯,三文魚親飯同鰻魚牛肉盒子飯,三文魚薄切質素係唔錯,三敵魚子都算新鮮,但係份量真係太少,收128係貴左啲,呢個質素係出面食三文魚至少有二至三倍份量,價錢仲平二三十蚊,啲飯好實,可以成舊拎起,鰻魚牛肉飯份量亦都好少,鰻魚ok,但牛肉只係略勝吉野家又係收128,仲有加一,同預期相差太遠,同餐牌幅相差好遠,都明圖片只供參考,但係真係好似比佢呃左咁,幅相既三文魚係厚切仲要係鋪滿個飯面,黎到唔單止係薄切仲要得一半,10塊都無 服務開頭都無乜問題,最離奇係食完哂野諗住坐多陣準備走既時候竟然有職員無啦啦同我地埋單,放低張單係台面,但係就話唔洗咁急之類既野,咁你又放低?呢刻真係忍唔住要打食評,打打下佢又推推下架車無啦啦又停低唔出聲拎番走我地張單,真係成頭黑人問號 ","sentiment":"Negative"}
{"text":"好混亂!!越來越差!!! 對上一次食四方城已經幾個月了，已經好混亂比錯晒啲嘢 咁諗住一段時間冇食就去買下外賣啦。唔知係咪轉左老闆，今次仲衰一早打電話去買外賣去到仲要等四個字。 拎到返公司打開個盒，先發現啲餸少得可憐，明明order左時四個餸，以下就係個賣相 叫咗響鈴卷，雞翼，生菜同埋燒賣。生菜得三小塊葉?!?!? 唔知以為係送嘅! 響鈴卷得一舊 仲有,大家有冇留意到呀啲湯完全唔夠!!! 食食下要加熱水 真係好離譜 我有同事明明叫咗麻辣，當然係冇比到啦 總結: 真係好混亂!!!! 味道亦唔特別，唔會有下次 ","sentiment":"Negative"}
{"text":"野食好味但劣質的服務 有一排無黎食過炸脾，同男友行開呢頭 決定食下好耐無食的萬芳 去到門口滿座要等陣，問店員拎將menu睇下，黑口黑面，算 黎到呢到，基本上係一定要搭抬坐，我地叫左一個常餐一個炸脾 常餐好豐富好好食，豬骨湯再加胡椒粉係perfect match😋叉燒都好淋 男朋友就叫左個炸脾，一如以往咁好味 對面坐左位男士，叫左個lunch set Waiter前前後後行左黎幾次 同佢講無呢樣無個樣，最後話無lunch set.. 原先因為以為有lunch set的關係，個位waiter比左個大菜糕佢，當佢準備食之制，個waiter突然又衝埋黎收走左，大家都呆左望住佢，或者我諗最小可以講句因爲lunch set無左唔好意思要收返。。 最後比錢的時候，收錢姐姐收完錢之後，吹水吹得好開心，完全無諗住找錢咁，直至我地岀聲話仲有二十蚊未找。。 雖然食物係好味，但咁的服務真係好難吸引我再去 ","sentiment":"Negative"}
{"text":"轉手後完全唔掂 本來開個openrice account有需要個陣黎訂下位 估唔到呢間野令我寫第一篇食評 油塘木子都係我一直好中意食既舖頭  但琴日再去到已經完全變質 佢仲改埋叫霖記x木子  叫左個雪泥仙草+芋泥+包心芋圓  啲仙草食得出係仙草質地但龜零膏味 呢個我都叫可以接受 芋圓冇問題都ok  特別想講個芋泥 真係泥黎架  一粒粒渣咁 唔係一pat 仲帶少少酸味 真係好難食！ ！ 真係冇誇張 佢一放低我已覺得個質地好怪 睇佢價錢牌好似比未轉手前抵食 但事實係佢亦都細碗左好多 我諗有食開既朋友會明 另外可能見而家好多人加到成碗都係配料 佢將啲配料加價到6蚊一種 已經並唔係之前啲食評講加3蚊有一種配料 打算去食既朋友仔留意返 食到啲唔好既食物 心情真係好差 我只係想同一啲同我一樣咁中意食芋圓既人分享下 希望今次只係人整\/芋頭既一次性問題  不過我就一定一定唔會再去 我本來係成日同我朋友講好想去  但唔太順路所以隔左一段時間先去 點知一食就冇下次 ","sentiment":"Negative"}
{"text":"完完全全唔掂當 一直以來，做為食客都未試過咁寫一間食肆。因為之前見有新聞推介下同老婆去試下！但係可以話比你地聽 中晒伏！  當日叫左蒸餃，炸醬麵，原味大雲吞。蒸餃好咸，連醋都好咸！明明寫住係醋黎！ 炸醬面個面係冇味！！係冇味！ 淨係成碟都好油，要靠自己苦辣辣油調味，但係辣辣油係勁辣，唔香個款。成碟麵食左一半都冇再食啦。  至於原味雲吞，湯底淡面冇味。原味雲吞姐係成舊豬肉冇其他配料。湯淡雲吞咸！份量係好多，不過食左幾隻食唔到啦。  食完後，過左個令鐘又口渴，又口嚨乾。味精重！直到夜晚！我成晚個肚唔舒服，可能真係油過龍。老婆成既作嘔，最尾新年流流去醫院睇急症 急性胃炎。  全日淨係食左尼間野，3點幾4點食。 最尾全晚冇食過任何野。 係油過龍 定唔乾淨就不得而知！ 不過味精就一定有！！  冇下次！劣評！！ ","sentiment":"Negative"}
{"text":"催人埋單趕人執檯 禮拜五晚約左好朋友兩個人去食東北菜， 點左： 片皮鴨半隻 如常好吃 大蔥牛肉 馬虎、一大兜水、好咸，好明顯廚房趕時間求其出品 紅油抄手 我最愛 今次已經記憶中第6➕次幫襯，亦係最後一次！ 人好多好逼，檯擺到密密麻麻舉起手都撞到隔離位男士，又吵！想賺多d都要錢都要顧及下顧客感受！講話對面都聽唔到！ 兩個女仔食左一個鐘，有個服務員走埋黎問我地係米叫埋單，我地完全無叫過！又話用餐時間90分鐘？ 之後又有人走黎問，d嘢係米執得、唔食啦？喂，我仲食緊！ 之後我地係AA，所以互相計數執定錢，又有人行埋黎係米執好啦，喂！你等等得唔得啊？使唔使係咁催人？  所以經過今次，我唔會再去！香港地東北菜何其多，以後都會搵第間去！👋 ","sentiment":"Negative"}
{"text":"The worst meal in this month 9點未到入去大把位，唔比坐梳化，要request 上手食完執完枱無抹  叫左2個沙律，1個意粉同1個pizza Cisa Salafld沙律菜咸加酸，火箭菜有爛葉  煮意粉時見廚師會拎一條出黎試，以為很重質素，但原來生既，有如食生麵粉 其實好少見人咁試，有晒Timer，跟咪得 如果唔係試意粉都試飽  Pizza得餅底焗既，醬同配料就咁放上去，好似個醬同配料夾硬加上去咁  除了果腹，比Tsate 既PIZZA還要差  4個字形容呢餐，浪費食物 ","sentiment":"Negative"}
{"text":"好差 行到門口睇佢個菜牌覺得好勁，又什麼水庫野生魚， 招牌奇香雞 ，就入去嗌咗個酸菜魚麵 同半隻奇香雞， 奇香雞係普通淨係用咗沙薑粉調味鋪上面， 唔入味！ 講到酸菜魚， 酸菜魚麵勁差勁難食 ，碗麵冇湯 叫佢加湯 佢淨係拎咗個清湯黎，有三塊魚片同一啲大豆芽菜 賣五十幾蚊。 完全唔合乎湘菜味道。 炒四季扁豆淋曬。  最奇怪就係同佢 反應每個餸嘅問題 佢淨係識講唔好意思 唔好意思 廚房好忙 話佢好多次㗎啦。跟住就冇再理我。 ， 其實我係好想試佢嗰個酸菜魚湯嘅 但係又驚唔知佢好唔好食 所以我先至買咗個酸菜魚麵嘗試下先 想唔到呢個湯簡直係差到咁樣 冇酸菜味冇魚味 淨係得一堆麵喺度 你面有一啲大豆芽菜仲有臭青味呀 呢間鋪唔適宜做湘菜館。 ","sentiment":"Negative"}
{"text":"普通到唔普通既糖水舖 心血來潮想食糖水 就黎左菓之店   糖水選擇不多 都係d大路野啦 基於唔想食刨冰類🍧既野 所以叫左一個芒果盛宴同埋一個冰糖木瓜燉雪耳 芒果盛宴 佢的確無呃人   芒果 芒果爆珠 芒果雪糕 奶凍樣樣都有齊 但份量小得可憐 完全唔值$38   奶凍無咩奶味  芒果唔算話好新鮮 雪糕都係平平無奇   冰糖木瓜燉雪耳 味道尚可 但份量都比較細 木瓜只有兩小舊 甜味比較重 掩蓋了木瓜本身有的清甜味   總結 想同朋友宵夜食糖水傾下計都ok 因為間野唔太多人幫襯 易揾位 傾計坐耐d都唔會覺得唔好意思 不過食物質素就麻麻地 而且份量都好的骰 建議都係去返大圍火車站附近d糖水舖食糖水 選擇較多 而且 味道會比較好","sentiment":"Negative"}
{"text":"其實唔太抵食 一直上堂搞到冇時間食lunch，放學嗰陣已經係下午茶時間，去咗大快活食tea。叫咗個油髀碗仔翅套餐，本身諗住叫蜜糖燒髀，但佢話燒髀冇曬，肚已經好餓，唯有食油髀。  油髀中規中矩，味道都唔咸唔淡，肉都係淋身嘅，不過出面嘅髀我都唔要求肉質結實架喇。用刀叉好難食，如果俾埋手套\/指套就好  碗仔翅偏傑，搞到成碗野有dd漿糊咁，稀身dd仔會好d，佢俾嘅紅醋千奇唔好落曬，我落曬之後酸到得個醋味，好失敗。  整體黎講其實就唔算抵食嘅，落便利店買呢set野自己叮仲抵，分分鐘仲快添。 ","sentiment":"Negative"}
{"text":"港式重口焗飯 下午茶有主食既餐廳買少見少!    依間由2點開始做到6點既下午茶,  其實一向都好好, 做街坊生意 不過近來水準下滑得好厲害...... 服務, 食物, 衞生,,,,都退步哂,   食過好多次,  今日忍唔住要講一講  講食物,   只談今次:   今日食左個蕃茄芝士焗豬扒飯. 其實除左咸, 我都唔知講啲乜好喇..... 超重口味,  個飯無乜問題,  問題出係個炸豬扒度, 醃到過哂火, 完全食唔到, 咸到一個點   講服務, 依度啲姐姐態度上未叫超無禮貎,  但就成日掛住傾計唔係好理你,   仲要自己傾得好開心好嘈, 上餐永遠都飛隻碟過泥 好馬fu.... 講衞生...啲枱抹左好似無抹過咁...就係咁.... ","sentiment":"Negative"}
{"text":"無管理、食物差、衞生差！ 今日去新蒲崗間定食8，失望。 叫咗鯖魚同牛扒，條鯖魚好似受完福島核幅射咁，整到燶晒，望倒都無胃口 我叫職員更換，佢就只係攞走碟魚，一換係20分鐘。期間放響我前面得白飯、湯同前菜，乜都等到凍晒。 20分鐘嘅等待，換過條都係凍嘅鯖魚，我問啲職員係咪有15分鐘嘅送餐服務指標。 佢好理直氣壯講話有，但我唔適用，因為我呢種係換餐。 （定食8，點嘅係8款定食，主菜都無來到，咁叫已送餐？ 唔知下次放低隻碗，算唔算已經送餐成功呢？！） 門口就寫住入座50分鐘要走，等都等足20分鐘先送齊，真係慶慶地。 一拉開櫃筒攞餐具，成條菜包住支筷子浮晒面。。。毫無胃口了 綜合公司嘅服務指標，員工態度，環境衞生程度，所有員工不見得有任何嘅歉意或意識到問題存在 Sorry，不會再有下次！     ","sentiment":"Negative"}
{"text":"好難食 上水真係淪陷 本身已經冇乜餐廳, 仲要咁難食 我叫咗個黑松露牛肝菌意大利飯 碟嘢嚟到黑麻麻咁樣, 見到都唔太開胃 食咗一啖, 第一, 已經唔係意大利飯 根本係普通嘅飯, 第二, 冇乜黑松露味 第三, 啲牛肝菌味怪怪哋  成碟飯勁多洋蔥, 我覺得似食緊洋蔥多過意大利飯  覺得呢間嘢真係愈來愈差 我食剩嘅黑松露牛肝菌意大利飯 😫  唯一可以安慰返自己嘅, 就只有跟餐嘅忌廉湯同餐飽 同埋上餐飲嘅速度, 呢頭落 order, 唔使一分鐘就有 凍飲就勝在大大杯, 自己落糖漿, 唔使水吧調較, 中伏嘅機會大大減低 😂","sentiment":"Negative"}
{"text":"完全無香茅味兼油浸嘅香茅豬扒 第一次食呢間越南嘢，諗住香茅豬扒呢類越式傳統item會好正路，點知都係中伏！  佢係一間自己排隊買飛，拎個有number嘅牌仔，有食物就有員工拎比客，再收返牌仔咁嘅~  其實香料、湯底、飲品方面都好正常，地方算坐得舒服，  不過，食物真係好有問題囉！  首先，個河粉都仲係一舊舊未淥到條條分明，再嚟就係油浸「香茅」豬扒，  竟然一啲香茅味都無，仲要好多油浸住塊豬扒，我忍唔住要用紙巾幫佢吸油先食囉！  仲要肥膏位佔好大部份，都唔知我係叫咗「油浸豬肥膏」定「香茅豬扒」，  好耐都未試過食到質量咁差嘅嘢！真心嬲囉！ ","sentiment":"Negative"}
{"text":"不知所謂千祈唔好食 我同朋友中午時間來到，兩個都嗌左兩餸米線 我就嗌左滷水雞翼，娃娃菜米線，食物方面，份量又少，啲雞滷勁細隻，食落又唔新鮮，米線份量又少 最不知所謂係佢地的服務態度，食飽一超過30分鐘 當住全場問我地食哂未，可唔可以食快啲，快啲走  仲話每人正常都係食30分鐘 係咁趕我地走 仲要係趕左兩次，鬼死咁大聲，黑口黑面  如果有限時就好心你貼定張紙話每人限時食30分鐘啦！不知所謂！食得慢又得罪你，限30分鐘一定食完，真係貼錢買難受  大家千萬唔好幫襯呢間又唔好味服務態度又差的店！食譚仔好過！ ","sentiment":"Negative"}
{"text":"滴冷氣機水落碗麵同枱面 今晚左食魚介豚骨沾麵+叉燒(2塊)($85)😍 第2次去呢間食 呢次試下食沾麵 店員溫馨提示將舊青檸唧落碗麵 再攪勻個熱湯 將麵擺落湯就可以食 我揀左凍既拉麵 擺落湯食原來好爽口彈牙😍 叉燒好好味 我鐘意佢叉燒燒到香口既味道 個麵上有幾條筍都幾好食  食食下麵期間發現有冷氣機滴水落我碗麵😱😱😱 即時轉去坐隔離個位 女店員見到無咩反應 知道我碗麵滴左冷氣機水都唔幫我換左佢 個女店員只顧著拎條布抹枱上既滴水同我剛才我坐個位上面櫃上既冷氣機水  我心諗應該無事既😥如無意外應該係。。 點知返到屋企連續肚痾左2次😥 對呢間小店真係好失望 下次應該唔會再黎幫襯   ","sentiment":"Negative"}
{"text":"幾難食... 由於平日樂園七點就close，我o地又遲左去，於是lunch o係樂園搵快餐食~ o岩o岩玩完巴斯光年(點解咁出名?唔係真係咁好玩之嘛...)o既我o地o黎左依度食~  我o地要左一個冬菇炆雞set同一個鎮江骨set，分別有湯及茶跟~ 味道得一個字：頹，但以前o係CU食canteen o既頹飯仲好食過佢好多；而質素咁低都係收$40...  建議大家用多少少時間，去隔離掛隊食火箭餐廳好過，儘管冇咁飽，但至少burger & chips好難整得難食嘛~ 而且因為園細，其實一日(以平日人流計)點都玩得哂，唔駛太hurry~ ","sentiment":"Negative"}
{"text":"食物新鮮，但味道不如理想 最近新開張諗住去試吓，有少少失望。環境是可以的，地方很光猛，舒適整齊，但食物質素就很一般，不是差，只是好似冇乜日本風味。串燒全部都略嫌燒得太乾，有點兒硬；魚生飯啲飯嘅質感有點硬，魚生係新鮮的，但係冇乜鮮味；拉麵稍為重味精及麻油味，麵略欠彈力；茄子就好重味精粉味道；炒菜有點兒淡口；唯一燒鯖魚是可接受的。總括來講佢嘅食物基本上冇乜食物嘅鮮味，佢食材係新鮮的，只不過烹調唔到個味道出嚟，感覺上冇一般日本餐廳應有嘅水準及味道。只是新開張，希望有待改進。 ","sentiment":"Negative"}
{"text":"勁失望公司三文治 樓下唔算好多選擇，所以其實都 冇得揀之下都會去大家樂，但係冇諗過原來大家樂有公司三文治。實在太耐冇食過啦，所以忍唔住買咗一個三文治半份加雞翼在叫咗一杯熱咖啡，價錢32蚊。  但係冇諗過同圖片同心目中咁大距離，其實雞翼都預咗唔會好大隻，但係夠熱度而且雞翼味都唔錯。但係公司三文治就同相片好大分別感覺，三文治份量有少，上面嘅麵包有烤過，下面嗰兩塊係冇 ，而且咖啡味道好淡口，同出面嘅大家樂好似仲差得遠。 所以下次都應該唔會再嚟依間大家樂會寧願去其他唔同嘅餐廳食會更加好。  ","sentiment":"Negative"}
{"text":"再次幫襯set lunch, 不過今次~~ 元旦日早上係座附近行山，新年好開始，做運動希望今年新體健健康康。行完山到左觀塘已差唔多二點，於是趕快行去APM一杯鐵板居酒屋睇下仲有無午餐食。到左餐廳知道還有一個鐘食午餐。 雜拼壽司定食 - 這個套餐我每次都叫，最喜愛食這款壽司，每隻壽司有不同魚類刺生，刺生好新鲜。但今次唔知點解失水準，刺生無乜光澤，食落知道唔係太新鮮。好在碗喬麥麵還好，麵質唔錯。 滑蛋豬排飯 - 這個套餐亦不及水準。豬排又係不太新鲜，肉質無味，食落口感覺豬排雪左好耐，全無肉味。 我幫襯一杯不下十次，每次食物有一定水準，今次唔知為什麼食物這差勁。","sentiment":"Negative"}
{"text":"自此極度失望 其實我已經唔係第一次來呢到食意大利自助餐. 但今次我真係好失望.  第一個失望係呢到基本上只serve大檯包場\/熟客, 我一行6人, 7:15pm左右齊人就叫野食,  結果我等到呢一刻9:04pm, 我都只係食到幾隻焗蠔, 幾粒田螺, 同幾粒牛尾肉, 留意返, 期間我係仲有個炸蝦同炸芝士條係7點叫到依家都仲未來, 但隔離嗰檯\"熟客\"已經食左幾轉.  第二個失望係佢唔夠賣就不停溝水. 忌廉湯唔夠就溝水拎出來serve我地. 田螺汁唔夠又係溝水, 第一轉係香濃同傑身既, 第二轉已經變左水, 淡到差d食唔到忌廉味.  如果大家唔係同呢間餐廳熟既話, 我勸大家唔好來呢到食. 除非你地只係想俾$188+10%來呢到齋坐既話, 係無問題既.   做餐廳既, 如果你地無人手serve唔到咁多客, 就唔應該收咁多檯客, 唔係每檯客都會願意坐係到等你兩個鐘serve完哂其他人先來serve我地. 野食幾好食都無用, 坐到食咩都無味啦! ","sentiment":"Negative"}
{"text":"平民茶記 食過幾次感覺都還好，係服務唔掂當。今次就極度離譜，我地落單先，隔離枱先落，初頭都唔為意，之後發覺隔離枱d野都食緊，我地都仲未到，發現人地原來落完單有張紙而我冇，咁就問問店員~佢話係有張紙繼而叫我地等陣，但見佢完全係打發完我就做返自己野，其實我係想知有冇落到單姐。比餐時又唔睇清楚係咪我地就擺響我地枱，一係就跨過我地張枱比餐人地~唔係直接響人地張枱度比。終於我地餐到了，餐具比d唔比d，筷子又冇糖又冇，結果我自己去拎，但糖又濕的，倒出時係黏住倒唔出的。好唔掂當 不過事實上餐牌種類雖唔算多，但我中意有點心類，常餐湯粉類多選擇，我叫左蕃茄叉燒通粉，湯係幾濃郁的，多士又唔會好hea咁求其搽。朋友叫左糯米雞餐都好足料，份量夠大，完全夠晒飽肚。 ","sentiment":"Negative"}
{"text":"不外如是 - 小娘惹 之前看過幾遍報導話呢間食店每日只賣60碗喇沙，廚師兼老闆係5星級酒店大廚出身，最注重食物出品，想必唔會差，今日lunch 就來試下佢。雖然人龍唔算多，但都要排下隊，環境較狹小，但食品最緊要，對吧？招牌喇沙就當然係要叫，另一嘢就叫左海南雞飯。先講下海南雞飯，海南雞本身味道不過不失，雞味當然係無乜，但係非常‘鞋’口，胸部分更加係un如柴🙁。其實最大鑊既反而係啲飯，佢個名就係雞油飯來既，但就無雞油味，口感更加大鑊，過多水份致啲飯一pat pat，斷曬米咁，成碟都唔想食🤯。再到所謂招牌既喇沙，一上檯已經呆左，既然廚師係有要求的話，我唔明白隻蝦成尺長既蝦鬍點解可以唔剪，無一隻蝦有處理過，我相信就算係屋企煮都唔應該係咁。喇沙最重要既湯底顏色偏黃，蝦湯完全無蝦味，椰奶雖然係夠，但唔夠香，整體來講可以話係無乜味😕。而全店整體持平來講雖未到以不能吃之地步（海南雞飯係不能接受），但冠以背景如此強勁名聲，我只可以說不配，賦予強烈不推薦此店。 ","sentiment":"Negative"}
{"text":"份量偏少韓食 今日同老公試左school food, 剛剛位置喺溜冰場隔離，兩個人叫左3樣野，卡邦尼年糕 （Hkd 68),校園花卷 （牛肉）（hkd75) 同雞蛋蟹柳蟹籽鐵板飯 （Hkd 80)。 個飯偏少，蟹籽份量仲要極少，收得哩個價，比咁少，蟹柳仲要係平價貨，好唔抵食  卡邦尼年糕係好食既，但里面意粉份量比以前少左好多，我地只係2個人分，都唔知食左咩，失望  反而個牛肉卷係OK, 個芝士蛋好味 但個卷又係極細舊。 味道無大驚喜，不過不失，但係份量偏少，價錢有d貴。全部野食都係小食份量，無下次。。。 ","sentiment":"Negative"}
{"text":"味道不外如是，態度也差，鼎泰豐好食好多 小弟乃太古居民，據老婆講原來don don屋位置變了間台灣嘢，又話啲蚵仔點樣好食。所以今日lunch就同個仔去食。去到人又唔多，個侍應叫我哋面對面坐。呢個係正常不過，但個侍應得嗰廿幾歲，態度好似佢自己同佢好煩嘅阿媽講嘢咁差。我當然照做。一坐底，睇menu。見到餐牌食物都係一般嘢。我最鐘意食嘅牛肉麵成謂98蚊，我心念，睇你間嘢，都唔似對麵講究嘅舖頭，收我成百蚊，豚王都唔使，小弟去台灣食，要高級少少先至一舊。唔使講，一定唔叫。 最後叫咗蚵仔大腸麵線，50蚊，味道一般，同台北阿宗麵線差很遠。蚵夠粒，但得5粒。份量少。 灌湯牛肉煎餅，我喺台北最鐘意食，其實好簡單，夠熱，夠脆，已經好食，入面啲肉用同做餃子一樣咁調味已經掂哂，咁呢間嘢點，就差喺肉冇味! 重要喺上碟，嗰兩個餅係求奇咁上，咁冇要求，都已經肯定呢間嘢係超癈。最錯係，嗰個係餡餅，唔係煎餅。 ","sentiment":"Negative"}
{"text":"服務態度不佳 上兩個星期四約左班舊同事去食晚飯，4 個食左 1000 左右，因為我地邊吹水邊食，所以分開幾次落單，可能係依個原因啲侍應唔多耐煩，我地由 1900 入座等 15 分鐘左右齊人叫第一輪，中途大約叫左五六輪左右，去到大約 2100 左右已經叫我地買單，未夠 2115 已經叫我地交枱走人，最大問題係當時仲有吉枱，又無人等位，我地入座時又無講過話要幾點交枱，我地去得居酒屋就當然係飲下水慢慢食，得個幾兩個鐘我地去大排擋好過啦.  食物方面質素 ok，但份量就少左啲，係鰻魚飯真係大條，不夠可能係飯少唔係鰻魚大，味道唔差但未至於好好食，裝修就一般日本餐廳無咩特別，服務就⋯⋯⋯ ","sentiment":"Negative"}
{"text":"超可怕肥肉塔 難得到大坑搵食, 黎試下依間出名冰室 地方比較簡陋, 可以坐室內同室外 叫左以下出名既菜式 --內有帶骨斬件雞, 粉皮, 皮蛋, 薑, 芫茜, 蔥 雞件多骨肉小........係唔係每碟分得唔平均 個汁酸酸辣辣甜甜, 加埋薑, 芫茜, 蔥, 雖然夠香, 但味道一般 粉皮碎\"濕濕\", 口感一般 粉皮同皮蛋吸左d汁, 味道一般 肉餅做成肉餅塔,賣相吸引 眼見好多透明大粒肥膏, 好可怕 雖然口感鬆化, 但真係太多肥膏,加上肉味一般偏下, 真係唔想食 豉油味道一般, 偏咸! 凍鹹桔雪碧味道正常 總結:唔愛肥膏既人, 唔需要試, 味道偏下又傷身 ","sentiment":"Negative"}
{"text":"以後都唔會再去!!! 環境係就係唔錯,不過凍到牙媽都唔認得 我仲以為冷氣唔洗$ 野食係唔洗等好耐,,不過好快就凍哂.... 平時碗湯係滿架嘛,呢度咁細碗GE.... 跟住有個男侍應見到我舉手兩次扮見唔到囉....勁過份!! 最難頂就係個杯野飲 我叫左熱朱古力,我個朋友叫左熱好立力 我個杯係糖水黎架囉.....我朋友個杯就係煉奶加水 叫佢換個杯比我地啦...今次叫左少甜 點知...我個杯變左無味的朱古力粉加水,我朋友個杯就係糖水 最後換左凍檸茶,不過絕對唔會係好飲囉!!!!! 飲左兩啖就埋單 我叫佢比張單我睇,佢死都唔比我拎住張單睇清楚囉 服務態度咁差要加一已經覺得唔抵 找$個陣我地未拎哂佢就收起囉,逼人再比TIPS囉 呢間扒王去一次都太多!!! ","sentiment":"Negative"}
{"text":"母親節餐 - 超貴唔抵食 原本諗住訂容龍但full booking，又見電視呢排見多左亞少年廚神，所以去流浮山試下，其實好耐之前食過，感覺價錢與質素成正比，算ok，今次10個人只食了如下普通野 : 大斑2味(埋單後睇成1,1xx)，最貴之選 扇具、尿蝦, 花甲、奄仔、聖子、加個菜同全流浮山最勁的鎮山之寶--食神炒燶飯，真係燶，唔係笑佢。 味道不過不失，但價錢超貴，埋單4,5xx，成四舊半水一個人。絕對唔抵食同唔物超所值，可能呢排上得電視多，要俾廣告費，甘我地就要夾份俾。 甘既價錢，下次唔會再黎，去三聖買海鮮多款新鮮又平d，容龍煮功可到叫真正的廚神級數，唔駛甘貴起碼有隻KFC龍蝦食。 廚神...真的假不了，假的真不了 ","sentiment":"Negative"}
{"text":"係得乳鴿稍為出色，其他貴而差 問有無蠔餅個陣 個樓面粗聲氣懶幽默笑笑口話 梗係有啦 至正tim呀！ 先黎左乳鴿,係唔錯，比出面高0.5星，之後蠔餅黎la, 初頭食就覺怪怪地口感，食食下feel到似咩la, 係蛋糕炸版，粉厚而唔鬆化，唔知想點，食到一半巳經唔想再食d皮，食蠔算，但都頂唔順 d蠔完全一pat pat...收就收得貴出面油麻地貴兩倍，但就質素差成倍！犀利！最後扇貝普普通通30$隻，無咩特別，係叫左多粉絲 點知黎度係得隻貝上面有一小堆粉絲 其餘碟位唔會見到有。。飲就叫左渣竹庶水，點知似係以前有隻mj牌款咁 飲到只有溝片糖所帶出既味。。呀！仲有 靈魂-飯 叫左一碗姐好彩，口感粗粗蟹蟹感 又無基本飯香 自己煲都好過佢去返禾輋 陳xx 好過多多聲 ","sentiment":"Negative"}
{"text":"三十年後再遇~ 以我所知德興隆喺我未出世時已經開咗，咁應該都起碼開咗三十幾年。細個時會跟屋企人去街市買餸，每次都會喺度食豆花、鍋貼、饅頭。三十年後返過嚟再食，原來已經大舖變細舖，裡面比起以前亦坐得無咁舒服。依家冇咗饅頭，反而多咗啲薑汁豆花豆漿咁，我只係想懷緬吓所以剩係叫咗鍋貼同熱豆腐花。 鍋貼唔貴呀，只係賣$7兩隻，嚟到時都已經覺得賣相麻麻，食落啲豬肉味還可以嘅，但太過油膩喇，而個底唔脆。豆腐花方面只不過暖暖地亦都唔算滑。 德興隆真係太耐冇食過，但兩種食物同我兒時比真係大不如前~ ","sentiment":"Negative"}
{"text":"通漲猛於虎-無料肉豉油皇炒麵都要$30\/碟 炎炎夏日來到尾聲, 但本地物價指数似乎高據不下, “彬記”一間耐唔耐都會路過的粥麵店, 當日叫咗一碟豉油皇炒麵同加5蚊的一杯熱奶茶, 平日這豉油皇炒麵應該是好多人叫嚟送粥的小食之一選, 舊年來的時侯只係$25左右, 現在上升至$30, 好明顯只係這個單品嘅價錢用手寫改為$30, 原因之一可能係因為這裡的”豉油皇炒麵”實在好好賣, 商人那種”賺到盡”嘅心態顯而易見 , 這種小食形式嘅炒麵除咗用洋蔥\/青蔥\/芽菜同炒麵缾之外別無它了,連甘荀絲, 唐芹絲都無條, 利錢有幾豐厚可想而知, 加上鋪位係”老鋪”加租都唔會多咗去邊!自己實在唔欣賞呢種營商手法, 此店已被列入自己心目中嘅”黑名單”了, ","sentiment":"Negative"}
{"text":"如果換左D WAITRESS, 我諗我會再去 門口放住塊特價LUNCH既黑板 有魚生飯, 三十幾蚊, 見幾吸引就走入去 一入到去, 有2個勁金長髮WAITRESS姐姐用\"唔歡迎\"既眼神掃過黎 充分表達出\"你地做咩比野我地做?\"既怨氣 點餐時, 冇出面黑板個MENU, 問下個姐姐啦, 佢用手指FING一FING話響哂度.......... (我諗佢係想\"指\", 但又冇咁好氣解釋) 原來係顧客要響其他唔同價錢但菜名差不多既MENU中, 搵返個名出黎............ 成個過程都好似我地迫佢做野咁.................... 講返食物: 點左3個魚生飯, 用竹筒上, 都幾有心思, 有三文魚, 蝦, 海膽,帶子 新鮮度尚可, 壽司又夠醋味,  味道都唔錯. 原本想叫下其他特價壽司, 不過由於服務太差, 都係早走早著. 呢一間餐廳入硬我既BLACKLIST 但如果換左D WAITRESS, 我諗我會再去, 不過都唔方會知, 又可能果兩位姐姐係老細!? ","sentiment":"Negative"}
{"text":"無一可取車仔麵 價錢貴，但好食的話其實都唔介意，但成碗麵由湯底，醬汁，麵條到餸菜都無一可取。香港人食車仔麵既經驗都一定非常之豐富，呢一碗應該可叫人\"難忘\"!今晚點咗刀削麵，麻辣汁，豬紅，牛筋，咖哩魚蛋，咖哩魷魚。由麵底開始，麵條唔彈牙，無口感。湯底+醬汁：完全無任何特別，淡而無味。豬紅：未咬已散，全無味道可言。牛筋：好腍就散既樣子，好多毛痴住。咖哩魷魚：由外表知道係魷魚，但淡而無味。基本的魚蛋，都係一咬就散開哂，完全係白灼魚蛋的味道。由落單到有麵食已經超過10分鐘，都唔緊要。但係碗麵來到既時候，麵既溫度都比較差（似平時食麵去到一半左右既溫度）。我最後都係食到一半就放棄，以上既麵底+餸菜配搭+凍齋啡一杯，盛惠$63.  ","sentiment":"Negative"}
{"text":"今時今日咁o既服務態度係唔夠o架 今日罕有得閒地來杏花邨食午餐，由於時間關係，已經冇乜人，店員好像在執枱準備收工。老細見到我心大心細咁，就好禮貌咁招待我入座，我坐的是大卡位。等了好耐，店員才發現我想叫食物...算。 我叫了個古法鹽焗雞菜飯加朱古力沙冰。可能因為想食菜飯吧！餸菜很快便送上，所謂菜飯其實只係菜加飯。不是我們去上海餔食開果種。不過因為有鹽焗雞汁關係，所以幾香，但飯量較少。至於鹽焗雞，不提也罷，乾身及冇雞味。連最基本的鹽焗雞味也試不到，我想可能o的雞o既精華已經全部轉移唒o的飯到吧.... 至於杯朱古力沙冰，感覺好像係朱古力水加冰，淡而無味。飲完你仲可以發現半杯雪.... 不過最興都係班伙記，成班人好似發夢咁...永遠唔望客人。我基乎要大叫才有人會理你囉。而且鋪面個位唔多好。開門關門就會有風吹入..搞到我o的餸菜好快凍。 ","sentiment":"Negative"}
{"text":"CP低&服務唔好 星期六晚黎德福行，好多地方都要等位，見依度唔多人，就入去啦。本身以為只係因為比較唔就腳，所以先咁少人。食完就知原來真係麻麻地。  我地兩個人，叫左一個羊扒，同埋一個雞肉扁意粉。食物味道方面，算係咁。羊扒叫五成真係五成，唔會overcook, 但係配菜薯好燶，同啲茄子吸哂油處理得唔係咁好。而且份量很小，兩樣野350蚊左右。兩個人，三塊包，唔知點分。  環境方面，好多地方都唔好。枱好細，好似coffee shop 咁，放兩碟嘢都唔夠位。櫈好矮，坐得唔舒服，好頂腳，高過1.7米都唔好諗喇。紙巾都唔願俾多張。好心啦，收人百幾蚊一個餐，就唔好咁計較。  員工都唔醒目，而且禮貌方面可以提升。  整體上，cp值低。 ","sentiment":"Negative"}
{"text":"麻麻地 今日係大圍有野做，為趕時間，去附近食個車仔麵… 我點嘅係貢丸、魚肉春捲、炸魚皮 + 腩汁配河粉 -  腩汁真係一pat芡汁咁樣放咗喺碗麵上面 ，貢丸得兩粒，魚肉春卷得1條，仲要係好暗啞嘅色水，我期待嘅炸魚皮好韌，完全…唔好食 。 朋友點嘅係咖哩魚蛋、牛腩同埋仲有一樣唔記得咗係咩，配油麵 - 咖哩汁都係一pat芡汁咁樣放係碗麵上面 ，可能係特色 ，魚蛋算多，有5粒，牛腩肉就好似三件。 小店應該係家庭式經營，做街坊生意，食物賣相真係麻麻，味道都係麻麻，可能只勝在叫3餸面有杯豆漿送。 ","sentiment":"Negative"}
{"text":"去試叉燒皇 叉燒好食，非常軟，入味 燒肉啲皮好奀，食唔到 ，同侍應姐姐講話皮好奀，係咪本身係咁，佢話可能燒得唔好，佢拎走幫我換過啲燒肉，自動波幫我換都唔錯，讚 換了燒肉個樣比自前嘅靚啲 馬上試試啲皮，都係一樣奀， 咬唔開，跟本就食唔到。 唉，差到爆 白飯仲要有隻小飛蟲😖灰爆，但因為太肚餓，夾走有蟲的部分就繼續食。 最後全部嘅燒肉皮都是咬唔開食唔到落肚，咬下食個味?都好食嘅🤣🤣 其實都好少食到啲咁奀嘅燒肉皮，呢間店比晒啲心機去做叉燒，叉燒無錯係好食，但啲燒肉皮奀到咁，不如唔好賣啦！如果專注只賣叉燒 你條路會行得更遠   ","sentiment":"Negative"}
{"text":"嘥quota 早一日book 定位，入到鋪頭已經見全満。一路入到尾，前面一堆待應都冇人理我，個個「好似時運髙、睇你唔到」咁，哈，我係咪做左透明人呢？ 作為一間中高價既日本餐廳，有咁 「茶餐廳既服務質素」，我真係接受唔到囉 好啦，幾經辛苦終於搵到個人見到我，坐底睇完個同係「旺角local日本餐廳」無乜分別既「字多過圖」既餐牌，係好多選擇，但令人好無頭緒」。因為無圖，所以今本想像唔到究竟「$3xx 既宮崎和牛」同「$1xx既豪州和牛」既分別。亦都唔知「雜錦壽司」同「特上雜錦壽司」差二百蚊又分別係邊。無論壽司定剌身，都冇寫包乜款。  最終叫左個壽司、雞亦、炸蠔，天婦羅同佢話多人食既「明太子蛋卷」，諗住食住先之後再加。但食完呢幾款已經放棄左啦。可能對間野有其望啦，點知「咁local既」，叫極侍應又每次都係「等等」，所以我投降放棄啦 又一個嘥左我quota 既餐廳  ","sentiment":"Negative"}
{"text":"唔會再黎 假日同家人到此飲☕。 唔使等位就有台 。 無人開☕。 。唔叫唔開☕。 未叫點心就有點❤黎。 係咁黎之前張台d單。 埋單時一定要睇單。 勁多錯單。 跟著我地點左幾個點心黎左幾個之後。 之後就要追單。 追左2個樓面。追左3經理。 。 服務態度唔好。由落等左一個鐘先黎菜心。 個幾鐘滑🐔粥。 追到收銀先追到。 食到成肚氣。 無下次。 。 其實依間茶樓係唔係轉左手。 定轉哂d人? 之前好耐黎過一次。 唔係咁服務質素。 之前服務一般般。 但都可以。 一般都會再黎。 今次之後唔會再食。 ","sentiment":"Negative"}
{"text":"又一間雜誌過度吹噓既難食食店 唔係睇到雜誌網上介紹，我諗好多人都唔會去食或者試， 一去到，排隊無所謂，如果好食，一個鐘都排，今次排咗20分鐘左右。 2個人叫左雞蛋腸粉加肉 ２個人一碟都食淨.... 可以讚亦係唯一一點：腸粉夠薄同滑 但彈既實在太多： １。漿汁極淡，微微菇味，仲要唔好食，因為淡，佢落大量湯汁落去，內地潮汕係用肉汁，我唔知佢搞咩用菇汁。 ２。肉係新鮮但無調味，係街市攪碎直接用。 ３。無米香無米味，完全係雜誌吹水。 ４。極不環保，堂食照俾發泡膠。 有無用心做食物，其實真係食得出，最少我個碟無。最少內地好多人用心做食物，而且只係賣5-10蚊。 傳媒要負責任寫稿或食評，而唔係人云亦云，胡亂推介變得越來越嚴重，真係值得反思。    ","sentiment":"Negative"}
{"text":"服務九流 點菜叫店員，越叫越走！ 企左係門口位那個收銀肥仔最是沒有禮貌！可能他是經理或老闆以為高高在上！不知道你平日怎樣對員工但這樣的態度用在對客人身上！晦氣到爆！簡直係趕客！ 食品質素已經係其次！糖蓮藕是店舖推介真係不知所謂！叫了賽螃蟹春卷，竟然給我們普通黃金炸春卷，唔係諗住蒙混過關呀？叫了榨菜肉末叉子飽，先上咗個包，再隔10分鐘先上肉未，個包都已經凍哂！匙羹又唔俾，唔通用筷子夾啲肉抹落個包入面？ 食完一餐不知所謂嘅團年飯，仲要受門口個肥仔氣，團年飯實係忙㗎啦！做唔掂就番歸，唔好黑口黑面無水洗面！新年流流真係趕客！ ","sentiment":"Negative"}
{"text":"首嘗麻辣粥 不嬲鐘意食辣既我地，見到有麻辣粥仲唔走去試？平時食粥少去海皇粥店，今次就試下啦！  點左麻辣豬膶肉丸粥中辣，我地叫左兩碗就各送一款小食，於是加個齋腸粉和+$5 upgrade去麻辣叉燒炒麵，再外加一個個XO醬煎蘿蔔糕，唔怕唔飽啦？ 先上左個齋腸粉和蘿蔔糕，腸粉雖浸響豉油到但未至於勁鹹，腸粉好滑，豉油鹹甜適中，我加埋甜醬辣醬食真係食唔停口。(肥死啦!!) XO醬蘿蔔糕就似蒸多過煎，一夾就散，但都食到一條條蘿蔔既，只係個XO醬只得死鹹，比較一般。 終於黎主角，第一啖食落似係打邊爐既麻辣湯煮一樣，我開頭以為自己會遇到劣食，但食落又不差喎，唔太有想像中既違和感。個豬膶同肉丸就正正常常，冇咩特別。不過我越食越驚，因為諗到真係好似飲麻辣湯既感覺，即刻覺得碗粥😍超高鈉！所以最後都唔敢食哂... 最後黎埋個麻辣叉燒炒麵，鹹到一個點！我食得鹹都覺得頂唔到，食到啲醬明顯都未炒開，食兩啖就放棄了....  呢類食物我都係當獵奇經驗，一次就夠了~","sentiment":"Negative"}
{"text":"質素每況愈下 叫左個XO醬茄子豬頸肉炒米  仲係當天既大廚推介 黎到成碟米粉得兩小塊茄子 豬頸肉有3-4片 仲要冇XO醬味 感覺好求其 叫阿姐望望 佢都冇聲出 然後唔理我走左  我再叫另一個阿姐講 佢先話叫廚房炒過 第二碟黎到係多返啲料 但一樣好求其 又炒得唔均勻 都要$60 我去某某冰室食黯然銷魂飯 都係$60 但質素差好遠 人地真係有heart做嘢 而銀龍就食老本 啲奶茶越來越難飲  食下午茶 未夠5:30就話洗爐 好多餐都話冇得食 明明可以到6點order 又要咁早去洗爐 咁你咪寫到5:30截order囉！ ","sentiment":"Negative"}
{"text":"唔係medium rare 好明顯我同枱3塊牛柳, 同格離2枱都聽到話熟得濟.  佢係應該救牛扒rare 紅曬就應要上枱, 因為仲會有塊鐵板keep 住heat 住.  而家係一開始已經7成, 食到一半係十成 . 所以係真係太熟  另外牛柳其實本身係ok 嘅, 牛肉黎講係算唔錯. 最大問題真係整牛扒個個整得太熟. 我唔明點解間野以medium rare 為名, 但係會一上枱已經7成熟.  最後係個蒜汁, 係唔知點解有d 酸酸地嘅味. 日本牛扒汁有酸味我明, 但係就算日本食, 個蒜汁係唔會有酸味. 牛扒汁同蒜汁係兩樣野黎. ","sentiment":"Negative"}
{"text":"失望的一餐 同朋友食飯，諗住試間無食過嘅餐廳，點知中大伏。呢間係又一城嘅ciao chow食物難食，環境唔太特別！ 三個人要咗三樣嘢食 芝士長通粉：長通粉太硬，好似未煮熟咁，芝士味又無乜！差！ 青口蝦意粉：青口有沙兼唔係好熟，意粉同蝦都無味！好失望 温泉蛋pizza:個pizza一上枱已經係凍嘅，餅底因爲凍咗就更硬！ 間餐廳係自助形式，要自己出去order。另外，可能坐得比較入，一直無人幫我地加水！基本上無乜service可言 食到非常失望，而且價錢亦唔算好平，一啲都唔值 ","sentiment":"Negative"}
{"text":"會不會太差勁x0x 今日晏晝食飯，見周圍都爆位又排隊，見哩度有位就食。點左個叉玉米飯，啲叉燒勁厚勁鞋 ，跟本唔係叉燒係叉焗，煲湯肉仲好食過佢。同點左個焗雞排飯，塊雞啲味都冇 ，食啲焗飯本來仲安慰啲有返啲野好食，但，我一舊鹽 ，然後第二舊鹽 。。。然後杯紅豆冰,又係淡而無味 。。。係杯奶茶係最正常 以前食過嘅MX都冇差勁得咁緊要，係真係整體質素下降，定係只係哩間分店係咁？ 原本想叫個夾叉燒蛋嘅包食，但佢地又話哩間分店冇做，心諗咁佢又大大個電視播出離？但又咁，好在佢冇，啲叉燒咁伏。。  仲有，坐完角落頭個沙發位之後，靠邊手臂位紅左撻然後勁痕 ","sentiment":"Negative"}
{"text":"垃圾 同老婆唔多熟大圍，諗住求其行過一間茶餐廳食宵夜，之前經過太興無行入去，想試下其他餐廳，所以係源記同依間三洋二揀一。最後揀左三洋。入到去啲員工服務態度差，諗住求其食個茶餐就返屋企，叫左西班牙奄列，同通粉加杯凍檸茶，我老婆都係叫左個西班牙奄列加個叉燒米線同杯熱檸水。杯檸水到左，成個膠杯都係積，叫佢啲員工換個杯，仲要話啲杯個個都係咁樣，之後換左個奶茶嘅玻璃杯，不過啲檸檬同水都係之前個膠杯倒過去。之後黎左個餐，啲野食有陣酸宿味，仲要唔係食落口，係聞都聞到陣酸宿味。仲要係我同我老婆兩個餐都係咁，食左兩啖就叫老婆唔好食，再食我驚返屋企要睇醫生。垃圾 。 ","sentiment":"Negative"}
{"text":"食物毫無溫度 見到食評便去試一試，叫了廚師推介hanger steak, 同埋湯加沙律；之後湯同沙律秒速上，沙律仍可以但湯是微溫，我對湯沒大要求，味道也可以，照飲；點知吾夠五分鐘個扒已經到；大佬知你系多人排隊都吾駛咁吖。都算，點知塊排又系微溫，我糸人世間第一次食到微溫既牛排，味道更普通過普通，一肚火食完，個waiter問我點，我當然同佢講出我嘅不滿，點知佢同一般餐廳一樣講返一堆講咗等於冇講嘅嘢，例如塊排煎完要攤（都唔使放到凍哂呀嘛，同埋我7:16 入去，塊排7:30已經到我枱，你攤條毛呀？ ）；咁我都費事再理佢啦，唯有喺呢度同大家講聲下次去呢間野點返佢平時有嘅嘢好啦，廚師推介千祈唔好嗌，否則你會後悔莫及。個人會black list 呢間餐廳。 ","sentiment":"Negative"}
{"text":"午餐定食極度難食，最不似日本餐的日本餐 以前去過呢間食晚飯都算OK，我昨天和家人去試試午餐定食。午餐時段，很多人排隊。諗住實冇死咁多人去食。去攞位唔使等，但係要一個鐘頭後埋單。我話OK。入到去俾個卡位我都算好。個午餐Menu唔算多嘢食，但係都算齊。啲嘢食都係普普通通嗰隻，冇乜特別。最後點了一個牛舌定食，一個壽司定食和一個鐵板燒牛肉定食。呢啲都係普通野，冇乜難度，應該無衰。點知一嚟到，個牛舌唔係燒牛舌，係炆的。又唔一早講明。一啲牛舌味都冇，而且唔諗，冇味道。個鐵板牛肉，做到好似大家樂咁。個壽司真係不知所謂，連元氣壽司都好食過佢九陪。仲要食完半個鐘後，就急急腳攞張單你話要埋單。好似趕你就咁樣。個個餐都成百幾蚊，咁嘅服務態度，真係條氣有啲唔順。我爸爸媽媽都好少食日本餐，佢都覺得去過咁多間都算好差吓。晚餐不是這樣的，我懷疑午餐求求期期比啲下攔嘢就算個骨。十分之失望。下次一定唔會幫襯。我寧願去對面嗰間「繼」算啦。比多少少錢，唔使受氣，舒舒服服。一定唔會再返嚟。 ","sentiment":"Negative"}
{"text":"食物過咸，服務惡劣 早2日去昂坪玩所以泥到東涌食個早餐先出發，行左陣覺得呢到餐牌最岩心水，所以決定系到食 我地一開始都落單個陣，叫左個阿姨落佢就叫我地等等，等成5分鍾都未有人理我地，之後不斷舉手想搵人落單，有個員工同我望對眼都扮睇我5到，好野阿真系 落單既時候個阿姨又系串串地甘，句句頂住曬。 食物亦都等左好耐至有，眼見格離枱遲過我地坐低同落單，反而仲快過我地有野食，真系想知咩邏輯泥 而且我個通粉一開始仲要出錯左又要再等佢改番 我叫左茄牛通，份量算多既，茄味幾濃，不過愈食味精既感覺愈重 但牛肉感覺雪藏左好耐甘 好靭 呢到有樣好就系轉烘底5洗加錢，多士亦都好大份 滑蛋夠嫩滑但真系勁咸，食5落去。腸仔就系搵水煮完再是旦煎2下 凍檸茶叫佢小冰又真系有小到，不過都系甜得濟 呢到好在可以自由配搭個常餐，不過食物質素同埋服務態度令我對呢間野卻步 ","sentiment":"Negative"}
{"text":"服務差 食物差 凍凍地 唸住食下打邊爐 又唔想去d快餐店  行開大角咀 見到有間好似居酒屋甘 又有火鍋 咪入去lo 入到去 d位好窄 肥小小都坐唔到 張枱又抹得唔乾淨  個音樂又播到鬼甘大聲  想傾計都傾唔到 本身都想走 不過 算啦  一場黎到咪試下 唸住落單啦 我地叫個女侍應落單 但系佢故住同廚師傾計 又笑又剩 理都無理到我地  女侍應系幾靚女既 但今時今日  客人系咪甘樣被對待 問佢清酒個d 又唔多知甘 唉 點完餐 我問女侍應有冇茶 佢話五蚊一位茶 我心唸黎食日本野 都要收茶錢 而家又唔系去飲茶 我地話甘要水得喇  個女服務員即刻黑面 無咩禮貌 唉 都唔想講喇 最嬲系 火鍋配料 牛肉 好唔新鮮 而且等左好耐先有 串燒份量又少 唔值依個價  食完都唔覺飽 服務又差 埋單又等 下次都唔黎 ","sentiment":"Negative"}
{"text":"多年無進步過的食店 呢間小店已經扎根係深水埗好長時間，由於平時真係食厭哂其他餐廳，所以今天過黎食番啲舊嘢🤷🏻‍♂️ 我都好幾年無食，但係依然覺得服務無改善過，而且乾淨程度都係劣劣地🤦🏻‍♂️個問題係服務員抹枱抹得好求其，啲烏蠅又周圍飛⋯⋯ 蝦子京都炸醬撈麵 - $46 👉🏾蝦子係呢度嘅特色，其實味道都算唔錯，只係有點偏鹼，而炸醫肉則有啲偏酸 蝦子雲吞撈麵 - $46 👉🏾雲吞只有三隻，而且好細粒 👉🏾鮮蝦味無乜，要靠蝦子味搭救 總括來講，雖然呢間小店扎根喺深水埗已經好耐，但係無論係食物質素，服務質素，仲有乾淨程度一直以來都冇提升，我真係以後都唔會再嚟食🤮 ","sentiment":"Negative"}
{"text":"味道不再 餐廳服務態度一向都麻麻，員工好似同你有仇咁... 但係一向都食開。佢有兩間分店，我比較鍾意呢間分店湯底味道比較香濃，不過呢個始終係我既印象喇！可惜而家既味道已經唔同 豬軟骨豬紅金菇 過橋米線 豬軟骨 — 本人原本好鍾意食豬軟骨，但呢個真係太硬，太難咬，食完一碗豬軟骨牙都痛😢 金菇 — 金菇吸左過橋米線湯底嘅汁，重口味嘅人會鍾意 豬紅 — 原本冇咩味道，靠湯底外沾既汁，味道不夠   其實以前呢間米線好好食 你行到門口都見到佢攞獎既相 但係今次尼到..... 點解見到攞相嘅人由男人變咗女人既❓❓❓ 餐廳轉左手？ 🤔 ","sentiment":"Negative"}
{"text":"我食咗啲咩？！？ 去附近做完嘢見唔 多人，晚餐仲有8折又食吓啦。之前食過好似不過不失。 入到去，店員態度已經唔多願做咁，問幾位 我示意一位，佢就好似好唔願咁帶位。 張枱仲有紙巾(未執枱啦分明) ，佢求其執走就算 坐低叫完嘢食飲住茶等，都無乜嘢。 。。 到啲嘢食嚟差啲想走人！！！！ 一拎起個碗!嘩隻碗食完未換嫁大佬 好嘔心，到底我飲咗果杯茶隻杯有無換過 但叫左嘢食唯有快食完走!!! 叫咗個炸醬牛肉撈面，不過不失啦，有啲味大大碗咁 。  仲有個紅油炒手....又係食到 都唔知咩汁嚟!!淨係食到甜味，完全唔辣連咸味都無!!!!!! 嘩咩嚟嫁 食完一肚火咁走 。 話晒都係集團式點解可以差到咁!!!! 啲碗筷唔乾淨真係好想嘔 大家去食記得睇真啲先好放入口，包括水!!! ","sentiment":"Negative"}
{"text":"已經變質 以前下午成日嚟食lunch, 但近來啲食物水準完全吾得, 有圖有真相, 以前啲salmon sashimi rice 係一塊咁上, 而家搞到用下難質素刺身, 仲要切角 ！性價比 服務方面……都係一般……冇話好吾好, 其實睇邊個伙計serve 你, 個別10問9吾應。  今次仲要吾知点解，魚生飯都要等20分鐘，可能就係要切角 我 advice 大家吾好有太大期望， it far behind the quality it was.   呢個價位喺附近有好多choice ","sentiment":"Negative"}
{"text":"垃圾食物 話說我男朋友有事要住院(法國醫院), 去探佢就當然要買啲野食啦, 見到最近係哩間皇后米線, 即管試下。  想買兩碗米線，一碗清湯一碗酸辣，再加一個口水雞，竟然寫三次都可以寫錯!!! 好啦終於有得攞，又竟然唔比餐具我! 搞到要好尷尬地問醫院姑娘借...最後得個匙更（成碗用個更食）  終於有得食, 一開，我頂，酸辣變左麻辣，完全無酸味，入面個豬軟骨係豬硬骨，竹生得兩條。到我男友嗰碗，清湯正常，但個餃子梅嘅。個口水雞先係重點，真係從未食過咁難食！！！ 個汁完全無味好似食緊油咁。  三樣加埋123, 貴過譚仔，早知食麥記好過! 食到一肚火 Ps. 幫女朋友留言 ","sentiment":"Negative"}
{"text":"失望 之前見有好多食評都讚依間好食，講到好特別咁 所以有好大期望，可惜換嚟一個更大既失望  湯底有三款 除左兩款叻沙之外，仲有豬骨湯 不過既然嚟得依到，都係為左個叻沙湯底，所以全部人都係嗌左叻沙  先揀餸，再揀湯底，最後揀麵 得兩款餸係有得送嘢飲 但又唔係好想食嗰兩款餸 唯有無揀嘢飲，揀返自己想食既餸啦  豬頸肉拼炸魚片喇沙米粉 同圖好似差少少遠 個賣相頹頹地 算數，試下個湯底先 ummmmm.....咦，無乜味既喂 本身都糾結左陣要喇沙定咖喱喇沙 但試埋同事嗰個咖喱喇沙，發現係無分別，一樣味既 成個湯底都唔夠濃 啲配料質素都一般般 豬頸肉厚切得嚟偏硬 魚片都唔夠彈牙  怕自己唔飽，所以揀多兩串串燒 $20兩串，價錢上好吸引，但味道麻麻地 個沙嗲唔夠香唔夠濃  下次都係去返蝦麵店算 ","sentiment":"Negative"}
{"text":"食麥記食到放屁，你試過未？ 好日都唔會入小西灣藍灣一次，今日一早就入去做野，搞掂仲有時間食個老麥早餐，點知原來係惡夢既開始。 如常叫番平時食開既火腿扒芝士漢堡加即磨咖啡。 求奇揀左個位坐，諗住食完就走。 個包都熱熱地，芝士無被偷走，扒無縮水，無咩異常，即磨咖啡都係其他分店飲開既味道，保持水準。 但食食下忽然聽到放屁聲，當堂有嘔心既感覺。望望前方一個呀叔若無其事繼續佢有佢食，佢有佢放屁，而我只好敗走去最遠既地方避開佢。 呢個經歷真係 ...... 我要強調，呢度既食物絕對無問題，而我今次既遭遇係不幸，但呢度真係無下次。","sentiment":"Negative"}
{"text":"食品普通，價錢ok，但態度差。 此店一共食了兩次，第一次食左鮮茄海鮮湯檬，番茄湯太酸，海鮮祇有蜆肉同埋青口一隻，但有雪藏味及霉，第二次食紮肉雞絲湯檬，味道ok，可惜兩次飲奶茶都勁難飲，又苦又澀，顏色仲近乎深啡黑色，食物以外那夥計態度更是問題，事緣當我食完碗準備埋單走，我取出8蚊散紙放枱面，再準備取出廿蚊紙時，電話響起，因店內有電視聲，所以企喺長期打開門口講電話，那店員企係我身後講咗兩三次爭廿蚊，我只講了十幾秒電話，收線後立刻問佢，你見唔到我個背囊放喺凳度咩，你見唔到我企喺門口講電話咩，你見唔到我放8蚊喺枱面咩，淨係個背囊都值幾百蚊，仲未計裡面D嘢，我會唔會為咗廿蚊走數而唔要個背囊，我要走數仲乜放八蚊喺度，走廿蚊又是走，走廿八蚊又是走，點解唔走廿八蚊，點解我走數仲要企喺門口，佢仲答，\"\"我點知呀\"\"，難怪我坐咗近一個鐘都冇人入嚟食。 ","sentiment":"Negative"}
{"text":"點解可以咁難食 話說我媽媽生日，所以預早兩日前已經透過whatsapp訂購，確認了取貨時間為下午7點 -8點。  當天約7點50分去到店舖準備取貨，卻被告知乜都冇準備好，未開始整 完全漏咗我張單？店員服務態度差，對唔住都無句，叫我企向度等。  等左半個鐘之後，約8點20分，終於有得取貨。但係拎到返屋企，食嘅時候發現，飯根本未煮熟，但是又凍又冰，一定擺響雪櫃雪完咗拎出嚟。 魚生亦唔新鮮，簡直係花錢買難受，而且價錢亦都唔係特別平。 完全唔明白點解咁多好評，俾多少少錢食元氣好過，簡直係天堂和地獄壽司既對比 ","sentiment":"Negative"}
{"text":"鰻魚飯的哭泣 我總會偶爾的想吃鰻魚飯，因為我總會偶爾我想起在日本我鰻魚飯。很多時，我成日同自己講，唔好係香港食鰻魚飯，但總會偶爾的去左食鰻魚飯。  今日lunch叫左個鰻魚飯加蜆殻湯（108加1，大概120蚊） 個餐一黎到，我總會偶爾的失望。鰻魚飯既醬汁太”杰”，我總會想起日本既鰻魚飯既醬汁濃得黎好似水狀，食落去唔會檔左炭燒既香味。依個鰻魚飯醬汁太甜，真心唔好食，但比左錢冇理由唔食架。 反而我幾鐘意個蜆貝湯，幾清新。不過板長其他野我都有嘗試過，其實ok，可謂不過不失，但依個鰻魚飯會哭泣。  （注：此評論只針對鰻魚飯）","sentiment":"Negative"}
{"text":"慕名前往，食完肚痾 一早聽人推介話呢間幾特別，慢活模式又自家製果醬乜乜乜。於是有日經過諗住去試一試，午餐時間有英式鬆餅配果醬、其他多士配果醬等，不過呢啲啱下午茶多啲，點了煙三文魚沙律走醬汁。賣相味道都OK，不過食時覺得啲菜極度乾爽有少少懷疑是否洗過，因為通常沙律都會有少少濕，至少也有幾滴水，不過呢份就超乾爽，煙三文魚都好食。但係，我一點左右食完，到三點開始肚痾，直至晚餐期間痾咗幾次。呢間處理食物過程唔衛生，未試過喺出邊食沙律食到痾得咁犀利，好在到6點左右冇再痾，否則真係要去睇醫生。 ","sentiment":"Negative"}
{"text":"唔好食。 同朋友求其入咗間鋪頭 兩個人叫咗四樣野。蝦餅、炒金邊粉、蒸粉皮、焗咖哩麵包。間野話可加$18升級做套餐都係多碗白飯同熱飲一杯。無奈友人想飲凍咖啡單叫$24，所以升級了一個套餐 啲野好睇但唔太好食，蝦餅夠熱但味道好似普通急凍的蝦餅，炒金邊粉普通都無酸味既 果個焗海鮮咖哩麵包個汁有少少酸酸澀澀咁，一啲咖哩同椰白既味道都無，但包皮是脆的，最大問題是他們無比到個白飯我地囉😑到食飽咗先發現所以無追 粉皮個皮偏厚，賣相唔錯但味道比起沙嗲王還差。兩個人食埋單成$328，咁既質素no more next time 而且地方又唔好坐。啲位唔舒服，兩人臺癡到好埋，好似快餐店既隔局咁 ","sentiment":"Negative"}
{"text":"食大家樂都無咁嬲 美心啲中菜平時都算係有品質保證，諗住中伏極有個譜，所以打算臨飛前飲返餐茶。 入到去裝修、碗碟、擺盤各樣都係精美既。點知啲野食一食落口就知錯喇。 雀籠點心： 鮑魚撻、蛋撻同叉燒酥都係唔夠熱、無味，而個皮係林既。全部都好似擺左好幾日先拎出黎serve畀人咁。 啲蝦餃、燒賣又係無味既。最頂癮係個什麼星斑餃，個皮鮮橙色但又出奇咁厚、入面啲「魚肉」又係無味，完全唔知自己擺左啲乜野入口。 胡椒牛肉包： 個味都正常，但完全做唔到山煎包應有既脆同香口，反而係濕同軟既。 食物質素差都算啦。最正係啲員工既服務態度。 有個帶有鄉音既中年婦女，落單全程藐咀藐舌，其他員工又跨過幾檯食客互相指責。我屋低樓下間街坊酒樓啲員工仲well-trained過呢班人呀sad 總括黎講，食物質素差、員工無禮貌，配合埋呢個價錢，我真係睇唔到我有任何再食呢間餐廳既理由。 ","sentiment":"Negative"}
{"text":"失望 當日我跟另一半去食 我食司華力腸+煎蛋！  他叫了沙嗲，+5 轉出前一丁！ 點知黎到，根本唔係出前一丁！ 睇樣已經覺得唔係！(食開出前一丁既朋友一定明白我講咩！)  食落更加肯定！  問阿姐，她話有蔴油就等於一定係出前一丁wo! 我們唔同她拗啦！ 費事換出黎，整2啖口水你嘆！ 估唔到，+$5 買包出前一丁都唔使呢個價！ 個客肯俾多$5就唔好呃啦！  真心失望！ black list!!!!! 以後都唔會去食！ 真心嬲！ 其實我都係想好好地食個早餐！ 個價本身都唔平！ 仲要再加$5 仲要係呃！ ","sentiment":"Negative"}
{"text":"咁既价钱，仲贵過Star buck 及 P.C. 朋友帶我嚟試下！都幾多年青文青於此店幫襯，我一班人等到場，即時令當場平均年齡拉高 D咖啡都係一般货色、尚可以的，但我杯朱古力唔得！  而且我要曬住太阳坐街边、吸廢氣！ 嘢度食種類極小。但仲有個身材略為肥胖既中年女侍應(我仲己為自己在塲最老 )話：係街邊都唔可以帶係其他食物喎！ 其實大家要知道呢度係街邊檔囉，麵包多士都冇多件配合咖啡既咖啡店，大家考慮清楚自己係咪應該要去！  40蚊的大杯，在 Pacific coffee或Starbucks 買到Grande(中杯)，多佢一大節！  除非你有好大咖啡癮， 否則唔會畀四十幾蚊但無位好坐！ ","sentiment":"Negative"}
{"text":"食物麻麻，份量超少 今日一班人來吃lunch，因為其他店冇位，所以冇辦法才進這間店，但就真係食得唔開心，舖內啲位己經好細，仲要逼我地七個坐埋六人枱，跟著啲飯到，我地叫左個蒲汁雞扒焗飯，同埋焗豬扒飯，因為呢兩個飯係最易整，同埋任何食店都識整，諗住最安全，但呢間的焗飯就真係超伏，首先，啲飯根本唔係焗，而D飯真係好硬，好懷疑係整定放左係雪樻再拿出來灯，啲芝士又少，又冇焗過，因為少少烤焦的痕跡都冇。最離譜就係塊雞扒細都得1\/3張十蚊紙咁！我問老闆，佢仲好幽默話隻雞好細，所以咁咪咁細囉。個下次唔想再幫襯！ ","sentiment":"Negative"}
{"text":"零工作效率 今日本來約好同女朋友屋企人食飯，諗住放工去試一試個紫薯沙冰先過去。一杯野飲諗住等一陣就ok,點知賣野個姐姐話要等十五到二十分鐘。等到十零分鐘果下真係忍唔住再問問佢要等幾耐，佢都係答唔出時間，最後一杯咁既沙冰要等成超過半個鐘，等候時間實在長得離譜。有其他顧客都話係隔離食埋個梳扶里都仲未等得到。  買野食果陣仲冇同我地講可以單點，格硬要我地買埋個熱狗餐，如果係好食都算，但係隻熱狗真係非常唔好食。  一定唔會再幫襯佢，買完之後非常非常後悔，勸大家趕時間的話一定唔好諗⋯ ","sentiment":"Negative"}
{"text":"唔係太掂 作為屋邨食肆,唔敢要求太高,但此店嘅食物質素真係好唔掂,用來填飽個肚一定冇問題,不過就冇乜驚喜同特別,而且都幾難食,打風落雨或天氣不佳,近近哋可能會勉強再次幫襯,其它日子就可免則免了. 刺身新鮮程度一般,食落冇乜鮮味,反而蟹子沙律幾好味. 壽司套餐好難食,軟殼蟹卷腍哂,一定唔係新鮮炸起,勁臭油臆味. 腐皮卷塊腐皮甜到死,食到想嘔. 香草柱貝天使麵同卡邦尼大蝦天使麵聽個名就好正,其實味道一般,麵質過腍,醬汁唔係太好味. 和味牛肉飯同照燒雞飯,肉質有點嚡,醬汁偏鹹,味道嘛嘛. 青芥芝麻汁野菜沙律本身蔬菜幾新鮮,可惜個汁勁鹹,影響全個沙律味道. 菠蘿雪芭味道幾清新,幾香菠籮味,成餐飯最好味係佢. ","sentiment":"Negative"}
{"text":"質素好差 好耐無食八方雲集，今日一食，一個字：差！ 我第一次見d鍋貼爆開，又煎得唔脆，仲不斷飛d不明肉碎出來...仲要係好多隻都係咁......... 睇餐牌既時候仲覺得正正常常...點知係中伏既開始... d食物到齊左唔會叫飛，要不斷過去睇都算...見個台灣麵線都正正常常，就算啦....  點知鍋貼一來到... 遠睇都無乜野...再睇就伏已中.... 有d不知名既野係到...望真d先知係肉... 拎過去問人依d係咩，佢話豬肉黎姐，無乜野，一路夾走一路就話無事....但係見到咁多食慾已下降100%......仲要d鍋貼係唔脆....有d個口仲爆曬出來...所以就見到咁多不知名物體......... 最後...杯珍珠奶茶係甜到一個點.... 總結......在我心中已成劣食.... ","sentiment":"Negative"}
{"text":"太失望了 前後黎過呢間餐廳食過2次lunch，第一次食咗「燒日本地雞飯定食」。之前喺奈良食過日本走地雞定食超好味，見餐牌有日本地雞，即刻落order。送餐好快，一嚐之下，有d失望，雞件不但份量少，而且冇咩味，本身可能冇醃製過，只係燒嘅過程喺上面醮咗d燒汁，對於一向重口味嘅我，實在不敢恭維。而朋友就叫咗滑蛋豬扒飯定食，豬扒好淋，尚算ok。  前2日，朋友又約我去食飯，心諗再畀次機會呢間餐廳，今次叫咗「燒澳洲和牛飯伴溫泉玉子定食」，滿心期待和牛點煮都唔會難食啦！食咗第一嚿，我徹底絕望了⋯⋯好多渣，而且d渣係大嚿到咬唔斷，吞唔落！再試多嚿又係咁，結果每食一嚿好似咬甘蔗咁，要吐返d渣出黎！😓😓😓食到最後，我frd話「你應該同侍應講，換咗佢呀ma!」點解？點解唔早d提醒我！！！ ","sentiment":"Negative"}
{"text":"D野食好油...... 誤打誤撞來左呢間冰室, D 地板, 出面麵包櫃, 同放汽水雪櫃都好舊式啊, 幾得意WOR! 佢地GE 餐, 基本上係無咩選擇, 都是最典型A\/B\/C 但都是一樣的餐.... 點左個特餐配公仔麵, 同一個營養餐(即是TEA SET), 本來晚市無營養餐, 但伯伯話做埋俾我, 但我又話想食奄列,佢就話咁變做奄列LA, 單叫唔抵, 幫你變做餐, 哈, 好相予啊~ 太陽蛋, 火腿, 腸仔: 基本上係好油, 好油同好油....舊式做法是這樣的嗎...我就頂唔順喇.... 火腿奄列: 好多火腿絲,份量多, 但好多油!!! 睇到成層油在面架, 佢係咪炒完再淋左油上去.... 沙嗲牛肉公仔麵: 呢樣反而清淡, 梗係LA, 全都唔使煮, 用罐頭肉+公仔麵JA MA 多士: 無食,但茶左好多牛油, not my cup of tea.. 不過幾大件 ","sentiment":"Negative"}
{"text":"阿嬸服務態度超差，幫手趕客 放工來食晚飯，埋單時用信用卡俾錢，一個唔為意收多左242，發現後搵個阿嬸侍應來要求void 單，點知成間鋪無人識攪最後俾番現金我地，但仲要俾錯錢，應該俾番242只俾左240，搵番個阿嬸侍應，最後掉2蚊落枱仲同老公講“咩你個樣好似我地特登做錯，特登錄錯卡咁\" ，成程無道歉仲要態度超差講句咁既野，依家擺到明係你地收錯錢找錯錢啦，係唔係專登，我真係唔知喇，只係知連錯2次仲態度差，妳老闆請著妳咁幫得手趕客，真係喊三聲。  食物唔算平，雞翼串燒好乾，大蜆湯好淡一d鮮味都無， 其餘不過不失  希望老闆培訓下鋪頭既侍應點void單啦，做錯唔緊要，唔道歉都算，但唔好態度差掉錢落枱仲屈客面口差。  我都知服務業難請人但都唔係求其請d服務態度超差既侍應既。 ","sentiment":"Negative"}
{"text":"中伏，失望嘅下午茶 响FB見到推介，就趁今個星期六收工入西貢試下，下午茶索價42蚊，店員極力推薦墨西哥辣肉醬焗意粉，另外order咗一個芝士火腿潛艇，配凍咖啡。 等咗大概五分鐘芝士潛艇送到，所謂嘅潛艇竟然係一個圓形嘅豬仔包，內附兩片青瓜，一片蕃茄，一片類似超市級別嘅火腿同芝士，墊底嘅係一堆酸蘿蔔絲，味道古怪，好難想像宜個叫潛艇。。。(其實店主可以參考Subway嘅各款6吋潛艇，用料豐富配飲品嘅套餐都唔超過40蚊)！ 墨西哥辣肉醬焗意粉，即係肉醬意粉，意粉軟硬度尚可，但發意粉過程調味不足，淡而無味，無法帶出麵團嘅香，辣肉醬唔辣亦無蕃茄香，有其色而無其味，焗出嚟啲芝士亦無拉絲嘅效果，個人覺得大X樂嘅肉醬意粉更好味！ 最失敗係杯咖啡。。。😑淡而無味，冰塊令僅有嘅咖啡味都溝淡，只係一杯奶水，我飲咗兩啖就無飲！ 整個休閒嘅下午茶就咁樣破壞哂！ ","sentiment":"Negative"}
{"text":"好失望 同朋友響銅鑼灣食完飯，慢慢制左黎大坑食甜品。朋友話呢間小甜谷都幾出名但一直都無食過，於是我同朋友就膽粗粗入去試。 抱住甜品差極都有個譜既心態，點左呢間鋪算幾出名既招牌甜品-紅豆牛乳燉蛋白$40  紅豆燉蛋白用外型可愛既玻璃樽裝住，上面既紅豆大大粒，食落都算香甜，於是我就充滿期望咁食下面既奶凍。 第一啖：因為沾上左少少紅豆蓉，所以帶點點紅豆既甜味，但完全感覺唔到奶味 第二啖：我認真地食左一啖只有白色既蛋白，即刻呆左！點解會無味既？係完全無奶味，連甜味都唔多覺。而質感有d膠膠地，完全無綿密既口感。 再食多幾啖：我再認真地試多幾啖，確定下自己既味蕾係咪出左問題，最後既結論係我對呢間野好失望，$40食左幾啖呢個不知所謂既蛋白就放棄左。","sentiment":"Negative"}
{"text":"店員工作效率、態度極差 入座後，坐左勁耐都無人黎執台不特止，唯有叫個店員（女仔）執台啦。同我講等一等，點知等左佢成5分鐘都無黎執到。 個人開始著著地於是大聲再叫多佢次執台，之後先過黎執（餐牌又系要叫先肯拎黎）。  本身個人都餓餓地，點左個蛋包飯，等左15分鐘都未黎，撻著晒 ，叫左另一位男店員幫我跟下個飯，過左一陣幫我執台落單個位女店員行埋黎問我點左乜（頂 點左乜！ 著Q晒囉 ），我同佢重申；雞排蛋包飯呀！！！！之後佢先行左去再落單（好明顯先前無幫我落單囉）。  頂 今時今日甘既服務態度，小喇吧。 即時反應—講吾洗再落啦，即閃。真系谷鬼氣....  ","sentiment":"Negative"}
{"text":"零服務！一次就夠！ 一直都想試呢間稻庭烏冬  今晚同朋友想食烏冬、又需要一個可以傾計嘅地方，諗住呢度坐得舒服d。  星期日晚都排左一陣隊 我地要坐bar 檯  一坐低有人俾2杯水（基本野啦）  我同朋友一人叫左一碗烏冬，再叫左兩款小食  首先黎嘅係炸物～ 唐揚魷魚酥 $58 ；一般啦，好酥脆 滑蛋湯蟹肉烏冬 $168；幾得意，好清淡，但係咸，同埋係好少蟹肉，都幾貴 蕃茄湯牛肉烏冬$120；樣子比味道好，勁少牛肉，加埋都無3片肥牛 好孤寒下！味道一般，烏冬都無咩特別！ 好似叫塩漬秋葵 $48；一般，無特別  除左兩款小食係侍應送到，其餘兩款都係bar檯廚房交俾我朋友放檯面 如果食廚師發辦就話廚師放前面比客人食啫，兩碗熱烏冬咁樣交接好似唔係好妥當喎？  我地食完侍應好努力執哂檯面嘅野，我地繼續傾計，直到我地走都無幫我地加過水 完全係0服務囉 埋單嘅態度都衰過人，烏冬又一般，又零服務，無下次！","sentiment":"Negative"}
{"text":"餃子皮完全唔熟, 仲賴個客話啲皮係凍咗所以硬 第一次食到嬲!!!!!!!!!!!!!!!!!!!!!!!!!!!!!!平時上環中午食飯都出名多人, 見間餃子店平日都有一定嘅人流, 今日又有位就入去試下 叫咗個韭菜餃, 初嚐一口花膠豬骨湯, 其實係好飲嘅 可惜再食一啖餃子就出事了 個皮完全唔熟, 咁我都諗住可能一隻半隻 咁再食多隻, 都係好硬個皮, 望落去啲皮仲係白色 同侍應姐姐講話唔熟可唔可以換 佢仲話返係我問題, 話啲皮好硬係因為我遲左30秒食所以凍咗硬咗 態度差到呢, 再幫襯嗎? 不了 ","sentiment":"Negative"}
{"text":"好一般，唔值… 叫左個600蚊嘅2人餐，但最後係700蚊買單，個醬收左38蚊…… 首先個沙律菜苦 ，啲汁都cover唔返成口嘅苦味。之後個飯團啲口感糊口 ，唔知係個人口味or咩，個人之前食個啲係粒粒分明（唔代表個飯團散），口感比較 煙靭。  肉類有幾款，有雞翼2隻，雞肉幾舊，豬頸肉幾塊，牛肉粒仔幾粒，牛舌4薄塊。但上枱前已經落左超多超多嘅調味料，做show咁灑落去，而且樣樣都係少少。啲肉味同質感係唔太差，但本人其實唔太飽… 男朋友都問，啲肉係咪燒曬ga la 最後，個麵係唯一ok嘅菜式~  ","sentiment":"Negative"}
{"text":"車仔麵🥶 行下葵芳突然想食車仔麵，咁就上open rice睇下有咩介紹啦。 見到依間都有百多個好評，咁就試下啦⋯⋯ 兩個人叫左兩個三餸麵包熱飲。 一個豬大腸雞翼尖豬頸肉粗面$45 一個牛肚咖喱魷魚蟹柳雞翼尖米粉$53 再另加墨魚條生菜湯$23  點知一食落....豬大腸雞翼尖都無味，明明話間野滷水雞翼尖都好出名下....點解會咁，而且湯底飲左啖就好想飲水啦，味精好似好重手下😓 仲有蟹柳既選色係鮮紅色，都知係加工野，不過有低檔次既材料...  咁既價錢同質素吳會有下次啦⋯⋯ ","sentiment":"Negative"}
{"text":"太古坊之最 今日公司團年lunch, 食咗好多次enoteca, 見隔離開咗新嘢，係korean fusion所以試下。 坐下冇耐，個waiter走埋嚟催落單。 set lunch 有starter +main course, hkd 158-218. 我叫咗個湯做starter, main course要soon tofu. 湯都正常，但係等個main course足足等咗八個字。不過都好，至少全部人main course一齊上。 我個soon tofu, 其實係海鮮豆腐湯，賣相正常，一食落去不得了。 完完全全嘅味精湯，得個咸同辣。 食咗四分一個就放棄，太難食，呢間真係冇下次。 ","sentiment":"Negative"}
{"text":"超差極差非常差的k lunch 我再搵唔到其他形容詞形容呢間嘢！ 首先門口等入去已經等咗一陣，到入去坐底嗌午餐，打咗電話去前台，佢話轉頭會有人入嚟幫我哋落單，但平時都係打電話就可以直接落單囉！點解會變咗打電話再搵人嚟呢？最後我哋打完個電話等咗15分鐘都無人入過嚟，我哋唯有直接去搵職員落單，落單後又等咗一段時間嚟飲品，唔知係咪職員太忙，所以將啲怨氣放咗落杯飲品度，一入嚟就超大力咁\"拍\"一聲放低啲飲品，嚇到我哋即刻望一望，跟著佢就走咗，再到啲午餐嚟到，係唔熱嘅！ 講番啲飲品，根本係一杯糖水嚟！甜到咳！ 再講啲午餐，唔熱唔咸無味，出面普普通通嘅茶餐廳都好過佢！最後我哋頂唔順啲無味飯，叫佢俾支美極豉油我哋，變成豉油撈飯！ ","sentiment":"Negative"}
{"text":"唔抵食，好鹹 住左石門咁多年，你兩年終於有個新商場，食肆餐廳都多咗好多選擇。經常經過呢間餐廳見到好多人排隊，諗住應該唔會差得去邊，又咁啱屋企有嘢慶祝，就決定去呢度試新嘢食好啲，之不過今次嘅經驗令我哋好失望。 餐牌入面嘅食物其實都算幾貴，我哋當然期望會有番咁上下質素。我哋叫咗湯、沙律同意粉。沙律算係過得去(其實將d菜撈埋一齊難食極有限)，但湯同意粉鹹到不得了，就算標榜唔落味精，咁鹹法都唔會健康得去邊啦。 另外，我幫襯當日唔知係唔係借咗個場畀人開party定其實成日都係咁，好多五六歳嘅小朋友係餐廳入面跑來跑去，又玩氣球，又係咁尖叫，非常騷擾。食物已經唔好食，連環境都令人好失望。 ","sentiment":"Negative"}
{"text":"差 大前日(27-1-2019  Sun)朝同老公o係百佳買完o野至食早餐,好耐冇o黎江記喇,原來都就快3年(上次食評: https:\/\/www.openrice.com\/zh\/hongkong\/review\/%E5%8F%AF%E5%90%A6%E5%94%94%E8%90%BD%E5%91%B3%E7%B2%BE-e2563887),咁就o黎啦,都好耐冇食油炸鬼.  最後我o地決定食$23.00o既粥餐, 艇仔粥同炸兩,$27.00o既早餐, 腸仔煎蛋通,熱檸水.  好快,熱檸水到o黎,睇到有4片檸檬, 可惜到最後飲o既時候係澀.  艇仔粥同炸兩到o黎, 我冇問老公艇仔粥點,我就有食炸兩,油炸鬼唔脆.  腸仔煎蛋通呢,睇見個煎蛋賣相唔靚, 食落,凍o既,係好凍,唔係室溫,我從未食過咁凍o既蛋;腸仔亦都係凍,而味道亦接近廚師牌,不過冇咁鹹.通粉就曖,口感正常,湯就淡啲.","sentiment":"Negative"}
{"text":"今時今日咁既服務 今日同媽媽家姐，一行三人來到潮味坊食下午茶。之前都有食過幾次，味道不錯。點知今日未食就一肚火。 帶位姐姐問要唔要撘枱，我們唔想撘枱寧願等。等左一陣唔耐就有位，帶位姐姐表示收拾好就比我地坐。 點知係我地後面有一對年約四十的夫婦位都唔洗等就直接入左去搵經理唔知講左咩，就好開心坐左我地張枱。我地非常愕然就問帶位姐姐張枱唔係話比我地咩 但就得唔到回應 只係話無位要我地繼續等下 等左一陣越等越嬲 果兩夫婦大大聲講「我地食左好多年」 真係嬲到食唔落。 食物再好都無用，就算真係讓比熟客都唔好讓到最明顯 做經理都如此不大體 ","sentiment":"Negative"}
{"text":"貨不對版 講真平時有飲開茶嘅，態度，禮貌就一般，未去到差嘅！話說昨晚去食晚餐，諗住食好點，睇見佢菜牌，佢張相個冬瓜盅唔錯，二話不說就落單，枱中有老有嫩，梗係叫啲易食的，佢就介紹星班兩味啦！真係立即知，咩叫【睇見把幾火】，『冬瓜盅』。。。求其用個膠盅裝住，我地話個冬瓜呢？？佢地話：我地係咁架！原個膠盅去煮，膠盅內有冬瓜件架！😱😱😱真係好想請教點樣原個膠盅去煮😰，算啦！無為嘈，睇埋個魚點兩味法。。我地叫星班兩味，一個炒球，一個蒸嘅，竟然炒的同蒸的，啲魚皮係唔同色架😰😰😰，好似啲餸頭餸尾比你咁！最衰衰衰係我無影相，真係無諗過嘈，食餐飯想開心啫！不過真係愈諗啲火愈旺囉！ ","sentiment":"Negative"}
{"text":"包你未食過的『新鮮』急凍雪藏扇貝 話說 星期日，媽咪生日一家人去食餐生日飯，就去左呢間「食棧」食D小菜海鮮， 一路食都無乜大問題，直到個12隻「新鮮」蒜蓉蒸扇貝上檯，用快子夾起粉絲後， 可清楚睇到一隻隻完全離殼既扇貝，而且平時橙色痴住扇貝條腸都比人清走左， 再望仔細D，殼上面都好乾淨，完全無本來係痴住隻扇貝既痕跡，加上隻扇貝毫無鮮味， 令人極度懷疑係一隻雪藏扇貝放左上個殼度蒸，睇到呢度當然搵經理理論，點知佢話而家天氣熱 所以會將新鮮既扇貝切左出黎，然後放去冷藏，真係比佢吹賬，咁都講得出，好地地新鮮 既海鮮會拎去自己雪藏？？重要賣成$30幾蚊隻？最後經一輪理論，最終佢話收返4隻錢 （因為我地未睇清楚之前食左幾隻）。 經過今次大家出去食海鮮都要小心D，會唔會係傳聞中既波羅炒飯咁，個殼會不斷再用呢？其實之前係呢間野都有食過蒜蓉蒸扇貝，當時係正常無問題的⋯⋯ 只能概嘆香港飲食業敗壞得太快⋯⋯ ","sentiment":"Negative"}
{"text":"伏到核爆‼️‼️‼️‼️‼️‼️‼️‼️‼️ 好伏唔好去試😓 呢間係大埔嘅鐵板扒店超級多人排隊🤨基本上4:30後去嘅話都要排長長嘅人龍🤷🏻‍♀️應該唔係因為好食所以有長長嘅人龍，而係餐廳裏面嘅為極少😐 由於當日六點去到排咗一個半鐘，到我嘅時候已經冇晒我想要嘅牛柳😶叫咗分300g肉眼 $87+$25跟餐(短短係開業期間已經有$18漲價到$25🤨）塊肉眼一上切開已經熟晒🤷🏻‍♀️鐵板只會令到塊肉眼熟到焦🙄見到呢個情況我已經即刻將塊肉眼擺喺個碗度令佢唔會焦😶最大嘅問題係塊肉眼好碎🤯明明磅嘅時候都係完整1塊，上碟就好碎🤷🏻‍♀️ 牛味就唔使講啦-無‼️好似煲湯牛肉咁🤯 要食完塊牛扒只可以靠佢啲醬汁好味先可以食得落肚🤷🏻‍♀️ 我從來冇食過一間咁難食嘅牛🤦🏻‍♀️真係去食大家樂都好過佢👌🏻 📍：牛扒 ミディアムレア ステーキ (大埔) 大埔翠怡街3號翠怡花園C座地下18A舖 ","sentiment":"Negative"}
{"text":"又一混水摸魚之輩，呃粉嶺人唔識食泰國菜 經常搭車經過心思思想試，又口賴嘢: 點以下菜式，從來手機無先食 1) 青咖喱牛腩：熒光粉綠+唔入味雪藏味牛腩，令我懷疑厨師係唔知乜嘢係青咖喱，只係開粉加味精加椰奶加棘油。求其喺泰國食材鋪買現成青咖哩膏都都食過佢。 2)黄咖喱軟殼蟹：極熒光黃薑椰奶醬+唔入味炸軟殼蟹，我估兩者分開上，最尾撈埋一齊参不多。可以用劣食來形容，仲要收百幾蚊咁貴 3) 沙爹串燒三寶：雞牛豬，沙爹入唔到肉裹面，豬肉仲要唔熟，預咗你入支那豬，會食死人喎。要求換番牛肉，都肯換 4)炒泰式椰菜：Yo，落雞粉(味精Lo)炒，有乜難度？ 帶B B來，當然自帶食物唔俾佢毒.，無B B凳加出面黑麻麻花園，好明顯昆鬼佬唔識食飲大一兩杯摸黑食垃圾。 見隔離抬點粉絲蟹煲，蟹少少粉絲多多，好彩無點 我倆當然之後勁口乾 服務幾好都無用 ","sentiment":"Negative"}
{"text":"難食，服務態度唔掂 難得今日附近工作，夜晚12點去到餐廳食飯！  先拎張紙劃好，然後叫侍應收紙 一個年若70歲既女人話等陣先 原因係要出面傾電話同玩手機  入左呢間舖等左15分鐘 終於先肯收我張紙 服務態度十分差劣  再等多3分鐘，碗麵黎度，心知不妙 先喝一口湯，好似水咁 完全唔辣  豬紅，一夾就散 食完仲有少少磨牙feel 化學野落太多 小食為妙  蘿蔔 ，應該剛煮無耐，太硬身了 還有少少苦，救命  蠔皇炆冬菇，完全冇蠔味，此餐唯一最好食既就係冬菇，真係好感恩  油麵，份量少 碎濕濕，應該收舖比埋d碎我食，完全唔覺自己食梗車仔麵！  辣椒油，得d色 完全唔辣  凍奶茶，冰多奶少 茶底已經唔好飲……救命 40幾蚊賣單，發誓呢世仔都唔會再幫襯 間舖頭好似唔休做咁特登玩野 ","sentiment":"Negative"}
{"text":"只是回憶中的美⋯⋯ 至從北角店結業後都沒有食了，之前見到旺角原來有分店，所以今晚一定再去一次！一去到門口，有位職員大喝一句：「第陣！」之後唔使五秒又叫我去坐，感覺已經不太好，同北角之前職員都唔同哂，就連專收錢的夫婦都不見。不過⋯⋯都算吧，畢竟人事異動，又唔係大餐廳，算吧！ 叫咗個招牌海南雞飯同我最喜愛的鍋貼小棠菜。點知⋯⋯個飯一嚟都突咗一下，同回憶嘅不一樣，啲油飯色水一撻撻，味道都變了。食埋小棠菜仲心傷 好似食炸漿咁，個餡薄過紙！仲要無味道！ 總括今晚係完成失望，唯有過隔離買杯珠飲吧！ ","sentiment":"Negative"}
{"text":"韓國餐 星期日下午黃金時段 店內只得一台人 但韓食隱發作 所以決定入去試一試  本來想叫2個午餐再加燒肉 點知黎間餐廳勁多規矩 最小叫2碟才開爐 叫3碟先有前菜及煎旦 聽完頭都大 所以最後只點了3個午餐  我地點了 炸醬麵 味道是唔錯左但好失望係用Paldo既炸醬麵 加杯飲品收5x 泡菜燉豬肉 醬汁甜辣剛好 份量出奇大最好味既係燉到淋既羅白 豬肉有暒味令整個菜失色  最後來的豆腐湯 我對個湯既味道真係好失望 太辣唔夠咸亦沒有食材既鮮味 老實說材料有魚糕 金姑 草姑 2大片豆腐 每樣獨立食都好味 但湯卻無味 ","sentiment":"Negative"}
{"text":"非常失望 我o地一家由細係呢間餐廳食到大, 唔敢話係咩熟客, 但都叫幫襯o左十幾年... 講真, 食物質素每況愈下... 叫左泰式蝦球, o的汁求其淋上去, 蝦仲要有o的未解凍...中式牛柳, 成件牛扒o甘分唔開, 椒鹽骨成塊咬唔落口... 最令人失望o既係佢o地o的伙計...o的阿姐就真係不敢恭維!!! 去呢o的餐廳我當然唔敢要求咩服務, 但係去到仲要睇阿姐o既面色，好似欠佢咩o甘嬲爆爆, 真係飯都唔想食... 呢間餐廳係藍田幾十年, 大家都係街坊客...餐廳愈開愈多, 佢再o甘做落去真係趕客囉... ","sentiment":"Negative"}
{"text":"性價比唔算高 娘家係土瓜灣 同老公返娘家陪娘就親食lunch 呀娘親提議試呢間小店 餐廳位於小街內 旁邊有d車房 新舊一爐 大家互相輝映 🤣🤣🤣  去到先發現原來呢間小店就係之前係facebook見到訪問既小情侶奮斗史餐廳  我地平日去 中午時份都幾full 眼見都坐左七成滿  娘親鐘意食芝士 我地就嗌左個芝士拼盆 芝士好食 但跟既麵包唔夠  $10可fill 1set 但其實fill完都唔夠 我建議可跟多小小麵包 個人覺得跟既醬偏甜 唔識欣賞  老公嗌左個雞翼 偏乾 稱不上好食  唔記得左嗌左個咩意粉 味道正常 不過不失  最後叫左個羊 最好食就係呢味 我地叫五成熟 剛好 有羊味 嫰肉 味道好好  娘親同老公各叫了一杯手工啤 都唔平 $7x支細size 比尖沙咀某d餐廳仲貴 其次 叫店員推廌手工啤 店員一無所知 講完都唔知佢講乜🙄  就我而言 唔會有下次      ","sentiment":"Negative"}
{"text":"永遠唔會再去 星期六早上， 諗住舒舒服服食個brunch ，見太古城呢間好似準備開門 ，就諗住試下。點知企喺門口等咗幾分鐘 (已經11:07am)都未開，突然有個員工出嚟，我哋問佢係咪準備開門 ，佢黑曬口面， 好似我得罪佢全家咁，好惡答我 \"依家咪開囉\"!!  跟住入到去坐，啲員工先至陸陸續續返工， 仲要企喺啲客面前食早餐， 大家嘻嘻哈哈講早晨、傾計、講自己嘅嘢。 當時店內有3枱客， 店員有6位， 全店也是遍佈呢6位員工的笑聲、傾計聲!  食物質素差得很，  未食過似水咁希的咖哩 、有雪味的薯條、 醃都唔似牛肉嘅牛肉 、 仲要唔記得落鹽，問佢攞鹽樽， 佢比樽黑椒!   員工抹完枱，塊布仲要從遠距離拋物線掟返入去counter入面， 我不是看錯吧 !! 真係嚇死我!  普通茶餐廳都唔會咁差， 仲要係收成100蚊一個set lunch的餐廳，見咁嘅服務態度， 咁嘅食物質素， 全香港都難搵， 以後也不會再去! ","sentiment":"Negative"}
{"text":"叫外賣小心！記得問清楚！ 一個人去青龍頭碼頭釣魚，釣到中午肚餓見柱上有張海景美食外賣紙，打電話去有個女人接電話，我就問佢今日有乜午餐，聽完午餐全部唔想食就叫左個涼瓜火腩飯，個女人話無涼瓜火腩，涼瓜班腩就有，仲講左兩次無涼瓜火腩轉涼瓜班腩都一樣姐，咁我見全部涼瓜飯系列都係$28咁就要左，個女人問我係咪要碟頭飯..咁我答係，到十分鐘後外賣哥哥到，我就俾$29蚊佢，外賣哥哥話$33先真，我指張外賣紙俾外賣哥哥睇$28加$1外賣先$29，而且又無叫飲品，佢掛住煲電話話：我唔知咁多喎你自己打去問啦，同一個女人接電話就話$33係無計錯，我話碼頭柱上張外賣紙全部涼瓜飯系列都係$28而且又無叫飲品，個女人態度好差話: 我唔知你睇個張外賣紙幾錢，總之我睇個張就$32啦...成段對話亦無講班腩要另外收錢 落單同收錢完全兩個態度 涼瓜班腩好厚炸粉，D汁好多油，只食到好濃豆豉味無其他味，成碗得三舊班腩 ","sentiment":"Negative"}
{"text":"不知所謂的餐廳 食物質數差我都忍你, 但服務態度奇差就真係不可能接受. 仲話係酒店, 但服務質數比茶餐廳更差. 我地七個人叫$99 Sabu Sabu, 佢淨係比一個爐我地, 到我地出聲先好唔願意咁拎多個細爐黎. 跟住我地想叫佢拎多兩對公筷, 有個似爛仔多過waiter 既人大大聲好冇禮貌咁講\"你要公筷既咪出聲囉, 我咪拎比你囉!\". 我當時真係興過個gas 爐, 比佢更大聲咁講\"咁唔該你拎多幾對公筷比我!!! 得唔得呀?!\" 不知所謂! 友人仲話呢間野係蘇施黃介紹. 我而家覺得蘇施黃既食評可信性極低. 仲有下面比笑笑果兩位, 你地個comment 好假呀! ","sentiment":"Negative"}
{"text":"唔知自己食左乜 做咩姐！之前好地地！你有冇試過食到成肚火，但係唔飽？平時都會講下間鋪頭環境，先講佢啲嘢食嘅！今次真係…自己睇相！ 唉，咩嚟㗎 ？最出名個紅燒牛肉麵，個麵餅黐實嘅！去過粟米魚塊，聲稱係即炸嘅，所以我朋友食晒成個餐，我呢個餐都未黎！🤬🤬個渣漿OK ！個魚「鞋」既！其實「鞋」都形容唔到佢嗰個冰鮮但又梅嘅感覺！  咁樣我都算啦，開個粟米蓉下邊有沙律醬！邊個會估到：粟米蓉+沙律醬+炸魚會有垃圾桶嘅味道啊？😡😡  但我想講，我清晒呢盆野！都唔飽！你有冇試過食完成餐，起身果下已經覺得肚餓？呢個係咩份量黎？ ","sentiment":"Negative"}
{"text":"無下次🤮 農曆新年，食開既餐廳都無開，成條街淨返幾間餐廳有開，於是試下呢間永珍。  佢有越式同泰式既菜式。 而農曆新年期間，佢就收加二服務費。其實加二唔係問題，但佢呢度既服務態度就真係唔值。  我地點左一個三人餐，叫完之後無聊計下數，原來只係比逐點散叫平$4😂🤣🤣🤣  三人餐有咖喱（$108)、法式牛柳粒（$108)、海哲芝麻雞（96)、炸春卷（$52)同埋一碟白飯（$18), 叫餐就$378, 如果散叫就要$384 食物方面，佢都算係幾難得，碟碟都唔好食咁濟！ 法式牛柳粒：乾、細粒，重點係超鹹！！！ 炸春卷：食得出係返炸既，因為炸出黎塊皮唔係脆，而係硬既！不過味道還好。 海哲芝麻雞：呢碟係唯一一碟我覺得唔錯既，份量夠多，調味都唔錯，只係偏甜。算 咖喱雞：原本以為咖喱係餐廳招牌菜，點知呢樣先係大伏！ 咖喱勁水，似湯多過似汁 咖喱無咖喱味，亦都無辣味，只有椰汁味 雞係完全無味既雪藏貨  總括黎講，無下次！ ","sentiment":"Negative"}
{"text":"地球上最難食嘅拉麵 第一次寫食評， 呢個都可為最難食嘅拉麵， 兩星期前午餐 ， 點了一個豬軟骨拉麵， 本來選了龍蝦湯底，但店員說要加零加十蚊， 點菜單上卻沒有寫明， 算了還是選番豬骨濃湯， 上菜時發現呢碗拉麵完全唔掂， 我未見過豬軟骨拉麵得一嚿豬軟骨， 大約是兩吋乘一寸， 用筷子掂一掂嗰舊豬軟骨感覺好硬， 完全唔淋， 試了一口果然好硬， 重感覺好似唔熱， 仲有粟米同木耳，少到好似唔想畀咁， 仲有個湯底似茶餐廳啲例湯淡而無味， 難食指數爆燈， 絕對唔值73蚊， 唔會幫襯第二次囉 ","sentiment":"Negative"}
{"text":"等勁耐，野食👎🏼👎🏼 野食order完等左45分鐘先有！   本身叫左7個J餐牛扒薯條，點知話得返1塊牛，明明12點就坐低食第一輪，入去既時候無咩人坐低   牛扒得炭味，苦！唔知係咪無洗鑊，牛扒本身唔覺得有醃過，每食一口都係得苦味、炭味，得薯條合格，好彩得返一塊牛扒   其他人轉叫Risotto 同龍利柳意粉，一樣無味同好油，啲飯好似就咁擺牛油落去煮，意粉好油好油，魚無味，隔離女同事食左半塊就唔想再食   百幾蚊一個午市，煮得仲衰過茶餐廳！仲有加一，真係好唔抵，呢個價錢，同區都係去返hungry elephant或者ASAP ","sentiment":"Negative"}
{"text":"完全違反商品說明條例 早前用左$1680 嚟訂個《輝哥私房菜》所謂既一品佛跳牆盆菜，打算滿心歡喜大家開開心心食啦，點知一打開真係谷9氣，都冇見過咁肉酸既盆菜。新年流流想嚇死人咩，成個盆菜好似求其執落去似成堆垃圾咁🤬🤬🤬冬菇酸既變9晒🤬🤬所謂既紅燒鴨掌好似冇醃製過咁白雪雪 🤬個紅燒元蹄玩九宮格咩🤦‍♀️🤦‍♀️翠玉瓜瑤柱硬到hi 🤬🤬果D鮑魚細粒到1蚊咁🤦‍♀️🤦‍♀️海參細到搵佢唔到🤬🤬蝦就大部分都梅晒完全唔新鮮🤬🤬果D所謂既金蠔腥到阿媽都唔認得仲要有沙🤬🤬其他配料都不知所謂⋯仲有花膠又腥又細舊🤬🤬🤬總之最後結論要用垃圾級嚟形容呢個盆菜🤬🤬嬲爆 ","sentiment":"Negative"}
{"text":"失望而回的芝士鍋 從未食過pizza hut 芝士鍋，會員可點任何正價食品，再特價 $199 加點芝士鍋，所以就試下。我地點左辣肉腸薄批同鍋。個批新鮮熱辣好脆口，好味。  芝士鍋包雪藏蝦及帆立貝，香腸，蒜蓉包粒，薯條同雞粒 (其實唔多） 芝士味淡，我地最後要加埋芝士粉食先覺得 好少少。  炸物唔似新鮮炸出，同有啲淋淋地 得香腸較為好吃，海鮮就。。。完全失望。。(一黎雪藏，二黎冇口感冇味道）  都係食返pizza. 同意粉。pizza hut 呢個芝士鍋好倒米 🤦 (邊度有好食芝士鍋 )","sentiment":"Negative"}
{"text":"有啲失望 尋晚一行3人，喺無book位下去咗撐黃店，點知有啲失望。。。失望1:店內貼牆poster寫嘅like fb 就有任叫菜、餃，細問吓職員話book枱套餐先有，散叫無。。。但係張紙又無寫到。。。都無所謂，反正我哋食得唔多🙄，失望2:店內有百葉簾，我諗係防疫隔住空間用，但係拉起曬，即係無用？🤓失望3:我哋屎忽痕去雞煲唔係食雞煲，走去食聲稱3小時炮製嘅椰子花膠雞湯鍋。。。老老實實，史雲生比佢濃味！😅嗯。。。係我哋唔啱！應該食返雞煲！或者下次有機會先啦，不過機會比較微。。。 ","sentiment":"Negative"}
{"text":"幾差的晚餐 同仔仔去完圖書館，諗住就腳食一食同埋有兒童餐，勁後悔。  好多沙發位嘅沙發皮已裂到仔仔都唔敢坐。 兒童餐k2 格格窩夫配迷你熱狗腸通粉 $40 通粉的確迷你，碗細之餘，通粉得半配，仔仔3歲人仔食哂成碗都唔飽。腸仔炸到皮黑黑地。窩夫更是可怕，完全是之前整好再加熱，硬的可怕，連個芯都硬，大人食都覺得硬，但又唔係脆到像蛋卷果d。 唯一好係有杯牛奶，佢話係北海道3.6奶..都大杯嘅  和風牛肉大碗飯 $46 個碗唔大，飯亦唔多。 牛肉味道可以，但煮到幾老，大部份都幾韌，但都咬得開嘅。成碗得好少洋蔥。有配熱飲，我叫了熱檸水，但到收鋪 （9點）都唔記得俾我地，中間已經問過1，2次...可能得一個樓面太忙 日式黑咖喱黃金豬扒飯 $68 咖喱深色但味道無特別，上面個煎蛋，無蛋味。黃金扒賣淨最後一份，味道可以，但肉唔厚唔覺得鬆化之類，整體唔特別。有配野飲，本來叫了熱檸茶，店員到最後都唔記得，重話清埋機，提供唔到，最後制飲熱檸水，不能了解...  整體唔抵食，無下次 ","sentiment":"Negative"}
{"text":"無以前的水準 今日爸爸生日, 一家五口黎到陳記食燒鵝...大約係半年前都黎過一次..仲記得上一次去都食過返尋味, 點知今次真係唔多掂 我地叫左三送一湯 燒鵝一隻...隻燒鵝個皮好脆, 但係拎到黎都唔熱...肉質係OK既, 不過好SO....有勁大陣SO 味...點燒鵝個SOURCE OK... 叫左一個鮑魚雞湯...個湯幾濃...唔錯! 都係$220 一鍋..5個人每人都分到兩電. 還可以吧! 另有一個蟹肉旦白西蘭花..我完全食唔到D 蟹肉係邊度..個西蘭花好似未煮熟咁樣, 勁硬 再叫左一條魚..唔記得左條魚個名, 不過都幾貴...$500 一條! 就係咁樣成餐食左$1280...其實黎到呢度都係想食燒鵝, 點知招牌野都做得唔好....好難再叫人黎幫襯了! ","sentiment":"Negative"}
{"text":"難食到就算肚餓 都啃唔倒埋落去 荔枝角呢頭開左呢間新嘅紅米主題餐廳, 喺d2隔離, 呢幾日中午都好多人排隊, 同同事二人嚟左試下。  餐牌有好多野食揀, 好雜, 可以話係大fusion  有 pepper lunch, 咖哩, 蛋包飯, 喇沙, 焗飯, 海南雞, 肉餅飯, 韓式炸雞等等..  睇到個menu都疑惑咁多唔同嘅菜式, 究竟邊個係佢地主打菜呢?   咁我是但叫左功夫無骨海南滑雞伴馬來喇沙湯手打烏冬, 點知一嚟到, 我地當堂嚇一跳: 說好的馬來喇沙呢, 點解係50嵐個假拉面湯底嘅? 點解馬來喇沙會有昆布同粟米嘅?   完全有被騙嘅感覺, 雖然我都唔expect呢到會食到啲咩正宗嘅喇沙, 但應該都唔會係50嵐呢種湯底掛?  食落當然完全唔好味😷食到一半都仲好肚餓, 但都完全唔想食落去😷。。。食到好灰...  同事叫左個肥牛鐵板pepper lunch, 聽講都好難食。😷😷😷  呢間野真係唔會有下次😷menu講到有咁多野食, 但都係掛羊頭賣狗肉嘅。 ","sentiment":"Negative"}
{"text":"超巨型中蝦 一向有食開發記, 好信任發記酒去海鮮，自己走去魚缸位，同佢講半斤蝦蒜蓉開邊蒸, 見佢喺張單度寫咗個八字 以後又忙緊喺度忙緊其他嘢。 就好安心咁樣回枱等食。  最後上檯時真係喜出望外， 我以為同佢講話要8隻，自己講錯聽錯。 最後埋單這八隻 店員所講嘅中蝦 (半斤㗎) 盛為你160蚊。 不多 叫咗四粒扇貝， 蒜蓉同埋粉絲好好味， 而主角扇貝就好似吾多新鮮， 可能我又係冇睇實佢開， 中途變咗身我吾知。 叫三樣嘢最後有樣嘢冇嚟都唔想再等佢啦， 叫個白飯都有問三次先有。 😪😪😪 最後無奈畀錢，鬼叫自己冇睇實，冇數清楚。 最後店員仲同我講下次唔好食。   我企圖立即要求磅多半斤蝦睇睇有多少隻，但被身邊人 勸止，指我無謂搞笑，因為自己冇睇實而且食埋。 就算來多半斤都唔係我半斤， 但係我就學識佢有冇海鮮檔都必須要由頭睇到落尾最好自己睇埋佢煮那一刻。 ","sentiment":"Negative"}
{"text":"竟然係大坑生存到？ 食咗啲咩：  19肉蟹雞煲（真係冇改錯名）  - 一開始侍應問我要小辣定唔辣？ 咁中辣同大呢？不如問要唔要辣...  - 可能兩個嘅味根本唔夾，雞冇雞煲香味，蟹又冇蟹鮮甜味。  -）加左午餐肉：我諗都好難搵到啲咁冇質素嘅午餐肉，完全鬆散冇味。  -）加左碟牛肉：因為佢好似好高級好多選擇咁，我問侍應邊隻會瘦啲，佢話個個部位都會可以好瘦。結果整咗啲薄切雪櫃肉出來，咪又係大昌質素嘅美國冰格肥牛。  環境：地方細唔緊要，香港租金貴，不過就好唔乾淨。  侍應服務： -）掛住吹水，叫佢比個鉗我食蟹就幫我埋單。當時唔好話加餸同飲酒，連個煲都係食到一半。 -）侍酒：扮晒高級，不過用咗serve紅酒同啤酒嘅方式來serve清酒，九唔搭八。我都飲晒支酒，佢仲問我駛唔駛幫我包起佢攞走...   兩個人晚餐大概食咗＄1000，貴嘅又講唔上，不過都唔算平丫。竟然可以環境，食物，服務，都唔合格嘅。 ","sentiment":"Negative"}
{"text":"凍嘅沙鍋粥 1行3人，一向鍾意食粥，諗住呢間新開，仲要主打粥類，應該無走雞啦！等完一輪終於有位入座，叫咗沙鍋雞粥、肉片粥、肉片炒河、腸粉和海蜇。  食物未嚟已經覺得好古怪，由於人頗多要搭枱，點知D服務員不斷係我哋頭頂，遞D食物比坐入面的顧客，嚇到我哋縮都縮唔切，係度閃來閃去 點知食物嚟到就更加知唔對路 沙鍋粥嘅鍋唔熱嘅（即係唔係原煲啦！），兩款粥都只係暖暖哋；炒河又係暖暖哋，黏埋一舊；腸粉唔滑（又係暖暖哋 ）；最大鑊係碟海蜇，係又粗又鞋（一食就知係下價嘢），味道怪怪 卒之那那聲埋單，去第間再食過。呢間以後唔使諗 ","sentiment":"Negative"}
{"text":"❌❌❌唔會再有下次🙅🏼‍♂️🙅🏼‍♂️🙅🏼‍♂️ 同女朋友特燈上open rice搵左呢間日本餐廳提前慶祝萬聖節。打電話去book台ge時候態度已經好差。😡😡原本以為係因為他們太忙所以語氣重左。但當我去到，出邊的服務員已經招呼不是很好。點野食時個服務員算係好d！呢度環境麻麻地！😖😖😖好嘈！裝修看上去好唔舒服！真有Halloween的感覺👻💀☠👽當時已經無心情食，但最後我地兩個都點左一d野食。其實好普通。未食過d咁腥ge魚🐟🐟🐟😖😖其他野食感覺唔係好新鮮。唯獨係雪糕好食d。原本想影靚想！之後都無心情影！啦啦琳快d食完走人。野都未食完，服務員就想收碟，感覺好似趕人走咁。埋單ge時候，個服務員可能見我地點得太少野！所以表情唔係好好睇，有d黑，還問：食咁少夠ge啦？當時真係想說：我肯坐低食已經好好啦！ 算啦！沒有下次！整體差！❌❌❌❗❗❗🙅🏻‍♂🙅🏻‍♂🙅🏻‍♂ ","sentiment":"Negative"}
{"text":"食物退步，服務不知所謂 很久以前去過無數次尖沙嘴舊址食， 真的很好味道及服務很好的。 搬到大角嘴後都有食過， 不過咁耐冇去咁今晚就入去食白雞套餐， 有一碟海南雞， 油飯， 灼菜及一碗細肉骨茶， 我再加一份雞什 海南雞已經同以前的水準差很多很遠！油飯一樣咁好味，灼菜正常 （只不過D菜比較老）肉骨茶一樣咁嘅味（不過排骨比起以前少了很多） 可能是成本上漲吧！ 不過D服務態度很不好， 我未食完就行過來同我講 （我幫你收拾一下同比張單價你埋先， 因為我們有很多人排隊）可能佢哋覺得我一個人食飯會嘥佢哋一張檯啦！我比完錢之後，佢先至睇到我未食完， 不過我都冇晒心情再繼續食埋去就離開了！ 我都明白鋪租， 人工， 食物成本同燈油火蠟都好貴， 不過咁樣趕客走想快D做多一枱新客， 就不如想想點樣做生意好過啦！ ","sentiment":"Negative"}
{"text":"吃化學味精假肉有損健康 兩大一小吃晚飯.無訂位7：15已滿坐。等五分鐘搭抬坐到。  上菜算快  牛油果卷不新鮮，煎餅粉底有味精，素肉是那些加化學添加劑味精貨色 腐皮壽司勁濃味，又係味精 羅漢齋炒麵係炸麵好油 雲吞湯ok  吃完勁口乾  其實想健康啲食齋，但食材煮法不健康吃了反而有害。當晚四歲小兒無乜嘢啱食，都係要去返蘇波榮加底。  唔明點解仲客似雲來，難道食客已對味精化學物麻目？  我們是吃有機食材，大多自己煮，好少出街吃，油麻地很少信得過食肆  埋單成三百幾  中伏無下次 ","sentiment":"Negative"}
{"text":"貴價但平民質素嘅越南河粉 今日係東涌知道有呢間叫芽莊越式料理食越南野心血來潮去食下 本身都知佢都算話抵食架喇 但都想試下佢係咩料子咁啦 入到去望下餐牌 咁我呢啲窮人當然試下最平架啦 所以揀咗湯河食 生牛肉雞絲河 個湯好飲 但雞絲比較少 食落個河冇乜特別出色 雞絲肉質都係平價嘢咁 都唔吸味 牛丸河 五粒牛丸 雖然好似好多咁 但佢賣68蚊 質素同超市急凍既差唔多味 而河粉都係一般貨色 連埋加一服務費 咁樣食兩個河粉係每人要成79蚊 但我覺得只係一般般 同出面個啲平價越南河冇乜分別 性價比好低","sentiment":"Negative"}
{"text":"門口阿姐態度極差 今天本來一家人開開心心去吃晚飯， 但係門口阿姐超無禮貌 ，我訂咗位，佢話未有枱，咁我哋咪等啦，嗒咗25分鐘， 跟住見到佢喺張單度寫咗個枱號 ，我問係咪到我哋 ，另外一個阿姐衝出嚟鬧我 ，你咪吹啦，你已經吹咗三次啦， 我話我冇，我第一次問呀姐到我地未啫，佢唔睬我，仲怒睥我，我唔知佢有冇認錯人，我覺得你啲嘢食係唔錯，但態度咁差， 食完都背脊骨落啦 !生意唔係咁做㗎 ，人哋食飯都係想開心啫 ，做乜要畀你鬧呀!點敢再嚟呀?!劣評!食物質素同服務同樣重要!1 ","sentiment":"Negative"}
{"text":"細碗又唔抵食。。。 週末與女友到山頂一遊，行到累就打算到附近搵好野食。因我同女友都對中式野有興趣，就揀 左去依間麥奀記食。 環境尚算可以，只系細左少少。我地兩個人分別叫左碗牛腩撈麵同細蓉。 麵既價錢偏貴，賣相亦都一般，特別牛腩撈睇起黎就好似隨便亂放一樣，令人食慾大減。味道 方面，牛腩的味道尚算可以，入味而且唔會太硬，伴湯味道亦系唔錯，但亦都只系普普通通，冇 咩令人驚艷既地方；細蓉亦都系一樣，更勿論兩碗面端出黎只系微溫既。而且兩碗面分量都太 少，又食唔飽，實在唔符合性價比，令人失望！ ","sentiment":"Negative"}
{"text":"失望 📍沙田友冰室 俾個裝修同埋出邊嘅人等位吸引左入去，伏 ✅設計裝潢係幾好，坐得幾舒服 ✅食物選擇多 多到我諗左成十分鐘 ❌唔好食 ！最好食已經係舊多士，番茄湯冇番茄味，得啲酸味 ❌叫咗個西洋茶豬雜湯飯，啲肉係冇味嘅個湯就有小小鹹味啦，西洋菜佢有獨立嘅西洋菜味，成件事Fail ，基本薑味都冇，佢啲瘦肉仲要係無豬肉味🚫 人均消費：$60 好味指數： 1️⃣2️⃣3️⃣4️⃣5️⃣ 4.9\/10分 回頭率：45% 地址： 沙田友冰室 (沙田) 沙田石門安群街3號京瑞廣場一期地下G19號舖 ","sentiment":"Negative"}
{"text":"完全唔掂 好耐無食燒味，行經入去買盒油雞鴨飯， 殘鋪都要40蚊，個阿姐包盒飯入袋就算，我見寫住送例湯，但係個阿姐無比我，我就問佢係咪有湯，佢答我係呀，跟住先不情不願行去裝比我( 唔開口問就無囉)。 返到公司打開盒飯，嘩，驚嚇程度有5粒星， 除之餘火起程度有5粒星，有無攪錯，全部都係骨，精明嘅消費者，平心而論，這盒飯值多少錢呢? 雖則我係食油雞飯，但係啲雞咸到完全冇朋友呀，燒鴨全部骨，反而個例湯係解喝水，因為係完全無味。總之覺得係唔可以再幫襯咁啦。 不知所謂 P.S. P.S. 咁就無幾草嘢，要再去買其他嘢食","sentiment":"Negative"}
{"text":"一切都變了，失望。。。 記得好耐之前曾經來過依間菜館飲茶，當時讚過佢地既點心好食，同一般酒樓粗製濫造好唔同。果次之後我都有介紹比朋友，我介紹得既一定唔會差。可惜，今日我要暫時收回依個推介。。  今日再來，心情當然冇之前咁好，疫情下本已冇乜心機，股市係咁跌更加訓唔著！想食番平價好野補償下，結果只有失望。。  牛肉球，以前係極品，必食，如今，我竟然食到出面酒樓既味道，難食。  小籠包，個皮厚到我點樣篤穿佢，入面既湯都冇流出黎，以為冇肉汁，咬落去原來係有好多，即係個皮非常咁厚。  我從來好少浪費，但今次真係食唔落。  唯一可取係樓面同事服務態度好好，好親切，依方面係比之前進步。","sentiment":"Negative"}
{"text":"一個薯角見人心 。 。 。 。 。 。 。 。 。 。 。 。 。 。 。 。 。 。 收工行過哩間好多次都無買 前排仲見佢無開幾日  原來去左參加美食展 今曰咁岩又見到佢開返就去買個薯角諗住試下 等左十分鐘 諗住返去可以送酒 一食...唔脆既...算....食多兩粒...好爽口... 唔熟既 真係唔明佢賣比人果時過唔過得到自己個心 真係叫佢自己食返曬佢 一個小食都做到咁 佢果d漢堡包真係唔敢食 真心無下次 。 。 。 。 。 。 。 。 。 。 。 。 。 。 。 。 。 。 ","sentiment":"Negative"}
{"text":"Black list 這間餐廳不會再幫襯 今日中午時侯同朋友嚟到西貢 聽聞呢間扒唔錯 諗住試下 點知中伏   見到lunch set 有牛柳價錢都ok 當侍應落Order時侯 問我地碟上定鐵板上 揀左鐵板 味道食落都唔錯 食飽埋單時侯 真係想講粗口 有無搞錯 個扒要成$188 \/1 set 落單過程侍應係無講過價錢分別 如果鐵板同碟價錢有分別係需要同 客人講清楚， 依家係食左要局比囉! 因為太趕時間最終唔得閒同佢地理論! 會保留追究權利， 會查詢商品說明條例同海關， 貴餐廳手法! 唔知佢地點樣去用不良手法經營! 提醒大家唔好幫襯«Black List]》","sentiment":"Negative"}
{"text":"中伏冷麵 去開西營盤，經過文青feel嘅餐廳，就入去試下，點知中伏。 叫咗溫泉蛋叉燒冷麵同煙肉蛋冷麵同家人食。 溫泉蛋叉燒冷麵，叉燒係廣東燒味嘅叉燒，幼細到好似手指尾咁細，一共5件，加幾粒粟米，叫咗麻醬汁但無乜醬，好乾！無乜餸！ 另一個煙肉蛋冷麵，大片一啲，但一睇就知係平價嘅煙肉，即係平價早餐至食到嘅肉，又係叫咗麻醬，當然都係無汁無味啦！ 食完好似無食過咁，份糧太細，唔覺飽囉！一個lunch無嘢飲只有2個麵，仲咁難食，$110.....中曬伏，好無誠意嘅食材同味道，以後唔會再去。 ","sentiment":"Negative"}
{"text":"永遠唔會再黎食 首先，要收茶錢唔合理，因我唔飲茶，都要收我錢，茶樓嗎？食拉麵有茶提供是常識吧。仲要綠茶只係普通質素但要收$6一位。  第二，坐低左就見到「來貨價臨時提升要加收$9」，來貨提升有咩理由要轉落客到？你地應該計算好成本先至定價，唔好咁小家。仲要係入到去，坐低左先知。  第三，我點左一碗$99既元祖龍蝦沾麵，原來係無龍蝦既！只係龍蝦湯汁麵，好有被騙感。  第四，食物勁難食。錢我唔係俾唔起，但食物質素真係太差。呢度係我食過最難食既拉麵。認真，龍蝦湯完全唔配搭拉麵，搞龍蝦沾汁麵畫蛇添足，食落味道好怪。拉麵配菜方面，叉燒、溏心蛋同紫菜，質素都好差。最離譜係湯裡面既豚肉，味道似足瘦到乾晒既燒肉。  總結，我同老婆食左唔夠一半，已經頂唔順，埋單走人。以後都唔會再黎！ ","sentiment":"Negative"}
{"text":"退步? 曾幾何時覺得PCC好飲好食，不過因為Starbucks遍地開發（總有一間係左近），呢排就飲starbucks多，今日去赤柱等阿媽，無地方坐，就入去附近的ＰＣＣ飲杯野 諗左好耐要咩好（太耐無去，對PCC無乜概念），最終要左Mocha Brownies Chillino. 一飲就知唔對路：無味！勉强黎講，得苦味同雪水味－－－苦的雪水！我覺得係甜水都好吖。。。全杯都係冰，雖然出面係熱，但係都飲得好痛苦 服務好差，尤其係個女仔，問佢要spoon都黑晒口面，好unpleasant! 勝在比較好坐，但飲品質素真係差過starbucks好多，如果下次有得選擇都會要返starbucks ","sentiment":"Negative"}
{"text":"份量少, 服務態度惡劣 剛才在石陰路既唐順興買兩個12蚊特價飯，因為是特價，平時買既時候份量及質素都比一般的少也是明白。 點知今日當佢斬完放上櫃面加色的時候，發現佢少得離哂大嫂！飯就得底下的1\/3，燒肉得4件薄片，同幾片椰菜。 咁就同佢講啦，話好似少左啲喎，點知佢一句就話收你12蚊咋喎。 你真係當我同你乞呀！特價飯係你公司做黎吸客黎買，唔係我要求你減架。 之後我話12蚊都唔係少到咁嘛？點知佢仲話唔鍾意唔好要，同個收銀員講話俾番錢我！ 真係火都黎，即時收番錢走人！以後唔買唐順興既野！ ","sentiment":"Negative"}
{"text":"茶餐厅扒米芝莲价 如果我想食一块铁板铺满胡椒既港式牛排我就会去XX茶餐厅啦！一够几水就可以落楼。快牛柳本来叫7成熟，但因为块铁板继续煮住就变咗10成熟。鹅肝一定要有鹅肝配既酱先得加，佢又冇。岘汤嚿岘都几大但又系放系A餐白汤里面呢。我柠檬蛋糕有清新的感觉。以为老公既士多啤梨芝士蛋糕听起来好特别但原来系一够甜到留几芝士蛋糕再旁边加一块士多啤梨就系所为既士多啤梨芝士蛋糕。然后支酒饮落明明系入货白玲文出边饮三白玲文，佢就收4 5 白文。老公觉得饮杯咖啡先系完整既西餐。佢居然咖啡又未融既咖啡粉同我地讲咖啡机坏咗要自己攪。两人卖单1700文。好后悔贪得意式新嘢，早知就正正经经去米芝莲recommend间Town食块排冇咁 啦！招呼x生前x生后都冇用啦！ ","sentiment":"Negative"}
{"text":"😰😰😰😰 今日下午路過上水 見到間門面幾靚既餐廳 夜晚就特登出黎上水食 搵左半個鐘先搵到 黎既時候9點幾冇乜人 點餐就有個後生既小姐幫手點 佢點既時候扶住我男朋友張櫈係咁扭patpat 我超不爽  不過諗住食野冇理佢 食物既賣相都ok 不過味道我覺得中左伏 豬軟骨拉麵  個骨就好正 麵一啖咬落去就吐左出黎 超霉超爛 反哂胃囉食到 鰻魚飯就正常不過鰻汁凍左啲 芝麻醬個件咪嘥錢去點  酸到壞左咁 刺身都ok但上陣冰融左一半 總之衝住門面黎  帶住失望走  blacklist ","sentiment":"Negative"}
{"text":"西蘭花有驚嚇😨 今日我要同男朋友要過澳門，需要係上環上船。 因為大家沒有食早餐，上船前大家都肚餓，所以我地就決定係信德中心食小小野。 之前成日聽白熊咖哩都幾出名，最後決定揀呢間食個午飯。 我地分別叫左： 日式白汁焗雞皇飯，等左成40分鐘。等左甘耐，一上菜就急不及待開始食架啦，點知發現焗飯入面既西蘭花有菜蟲。 通知左職員，但係估唔到職員諗住換個淨湯烏冬比我地，完全唔合理。因為價錢同焗飯吾同，份量都吾同，服務態度及處理手法真係有待改善！ 最後我地沒有換到，因為趕時間同埋覺得唔值。食落，雞肉是鞋的，白汁配飯都唔係想象中甘好味。 咖哩雞肉烏冬，温泉蛋需要額外加。烏冬口感還算可以，咖哩味香而不辣，如果要加辣，枱面有辣椒油可任加。另外，雞肉比較碎。 野飲叫左奶昔，得甜味，陣味有啲假，擺耐左仲分左上下兩層。 如果吾係呢個商場選擇少同比呢間的名氣吸引，都吾會有今次的不愉快事件。之後我地未必會再光顧。 ","sentiment":"Negative"}
{"text":"曾經係主場 好耐都冇去過high tea嘅地方啦!以前呢一個係high tea主場。 今次來到見到佢裝修咗。 啱啱食咗海南雞飯，再黎一場食食食。   朱古力咖啡  並冇好似餐牌咁整得咁精美，味道都好求其，同普通咖啡冇乜分別，只係多咗少少棉花糖，朱古力醬，好失望  已經冇左以前嗰一種有驚有喜嘅感覺，多士 係炸定咗，之後再放入微波爐翻叮烘熱， 一啲新鮮感覺都冇，麵包完全唔鬆軟，再一次失望  單骨雞翼太多油， 味道尚可。 食物質素差咗，服務更加差咗， 因為帶位嗰個侍應完全冇指引我哋坐邊張枱， 衛生都係一般，只係外表因裝修好咗。","sentiment":"Negative"}
{"text":"窮得只剩下一碗羅宋湯 啱啱探完親人，係柴灣轉車！剛好係食飯時間，我同朋友去咗椰林閣餐廳食午餐！ 坐低後，叫了兩個餐，一個係咖喱牛筋腩意粉，另一個係芝士焗巴黎汁龍脷柳飯。 五十幾蚊一個餐已經包咗湯，餐包，主菜同飲品。 我嚟一碗羅宋湯同餐包，估不到羅宋湯味道好有牛肉味，又有香料味！濃濃郁郁！簡直一碗係不夠！應該多嚟幾碗 餐包都熱熱的！ 可惜的就是！窮得只剩下一碗湯！ 咖喱牛筋腩飯賣相好似幾吸引！但係味道非常咸！牛筋腩很難咬！很難嘴饞 ！！！ 芝士焗巴黎汁龍脷柳飯，龍脷柳份量很少，只得三小塊！味道一般般！ 這一餐係我失望既一餐！ ","sentiment":"Negative"}
{"text":"不想俾負評 但真太伏 這是在家附近常吃的餐廳 如果唔係咁伏 唔會寫出黎..... 晚上來吃小菜， 客太多 ， 點左兩個小菜套餐廿分鐘， 先通知話冇魚煲， 其實係完全冇入過單， 於是我地重新揀過另外兩樣， 又要問廚房有沒有， 所以坐左半個鐘， 都未點到菜。   叫佢地俾左個例湯黎飲下先， 再等十五分鐘出左Xo醬炒西蘭花鮮魷， 但完全只是整熟左加pat 醬， 唔係炒， 西蘭花仲有水， 魷魚好似唔熟， 唉真係太差。  再過十五分鐘， 即已點菜半個鐘後， 仲有個雲耳蒸雞仲未到。 追問， 答我蒸野要耐d! 但已經半個鐘 而且飯都差不多食哂， 再加上之前攪錯冇入單， 其實已經成粒鐘， 我問佢只答我蒸野要耐d, 我惟有同佢講三分鐘內冇就唔要， 竟然即刻出到！   但雞太肥， 好油， 真係好失望！ ","sentiment":"Negative"}
{"text":"好大個碗呀!! 佢係山頂咁多間餐廳中，價錢較平o既一間，見佢個格局都應該幾ok，so try it! <br>我o地order o左一碗魚蛋麵，水餃湯粉同埋一碟油菜。d 麵終於o黎啦，好大個碗呀，心諗:「死啦! 咁多點食呀?」點知當碗麵擺o係面前時，發覺係一場誤會，d 份量一定夠，但飽唔飽就見仁見智。 <br>講下d 味道，我就覺得好似食緊o係船上食o個d 用滾水淥o既公仔麵，好淡，不過加d 豉油會好食d 囉!! <br>但係以$38 o既價錢食一碗咁o既麵，唔係好抵! ","sentiment":"Negative"}
{"text":"熟客飯堂 一行4人(共6人)6點未夠就去到, 門口阿姐話未齊人唔比入, 好, 呢個我可接受, 最後7點齊人, 阿姐話下一張到我地, 不愉快事情而家開始, 阿姐竟然將張台比左熟客, 仲大大聲話呢個係熟客,比台佢先,我**********, 之後事件再重演, 有個乜太黎到, 又遲到遲人齊, 當然比我地遲,台又係比熟客先,我*********, 淨係做熟客 ............ 最後成8點先有得食 一 一\" 燒鵝: 味道ok, 不過皮唔脆 芝麻蝦球, 青菜, 味菜鵝腸: 味道一般 ","sentiment":"Negative"}
{"text":"店員態度，食物質素有待改善 今日係第一次試呢間餐廳在午餐時間，食物質素一般，因那個豬扒實在是十分硬，而且完全沒有味，花茶還算OK，另外朱肋骨也是很一般。因我有時間，所以同朋友多啲時間食嘢傾計，傾左一個幾鐘，個女店員就問我啲嘢收得未？咁我未食晒我答未收得啊。跟住佢哋好似已經係咁望住我，過多10幾分鐘，佢又過嚟問我食完未，咁我好明顯未食完，咁我又答佢未食完，跟住過多10幾分鐘佢又過嚟，好似不停喺度催你快啲走咁，我都知我食得耐，但係你都冇話限定食幾耐，啲嘢已經唔係話特別好食，70幾蚊一個午餐亦都唔算特別平，俾人傾多兩句都唔得，呢間野唔會有下次囉 ","sentiment":"Negative"}
{"text":"麥當勞聯乘好時 · 越期待越怕受傷害 @ Foodiemore McCafe同Hershey's朱古力合作 出咗一系列嘅朱古力飲品同蛋糕🤘🏻 講起呢隻朱古力，仲記得細個老師請食朱古力最中意派呢隻牌子🤣一包多粒又易分 仲幾好味㗎✌🏻諗起實無死就試試佢啦 小鹿榛子朱古力（熱）$28.5 滿心期待朱古力面上嘅小鹿圖案 好啦，有啲走樣😅 聞落去榛子朱古力嘅味道好夠 誰不知飲落榛子味完全蓋過朱古力味😩 成杯朱古力都好稀唔夠味，飲完唔滿足 雪人薄荷朱古力咖啡（細） $27 膠神都降臨麥當勞呀😳 杯上嘅雪人繼續走樣，薄荷只算係輕微 朱古力咖啡比例上咖啡偏重☕ 個人唔識欣賞🙈 朱古力蛋糕層層疊 $28.5 呢個最似樣喇🥳食落朱古力味都幾濃 略嫌夾心嘅餅皮太厚🤔🤔 搞到食落一層層嘅口感勁突出😂但算係好味  好味指數（5粒最高）： ","sentiment":"Negative"}
{"text":"麻麻地啦 老公打完波, 十一點先返黎, 話好肚餓,不如出去食野, 原本諗住揸車去官塘食, 但見到平時食開果間執左, 跟住問老公仲想食咩, 佢話想食SUSHI, 醒起淘大有間開到好夜, 甘就揸過去, 去到佢有兩間鋪,相連既, 裝修就無乜架啦, 好普通,好似D魚蛋粉檔甘, 叫左一個鵝肝壽司拼盤, D食物唔算係好平, 不過都幾多款, 叫左一個豬軟骨拉麵, 湯底係豬骨湯, 味道都OK, 唔算好淡, 麵幾爽口, 牛油果軟殼蟹卷, D飯好酸,又淋, 軟殼蟹凍左, 有D油益味甘, 鵝肝SIZE都OK, 如果查D鰻魚油係面會無甘乾, 放沙律醬,感覺怪怪甘, 本身係希靈魚籽, 因為我同老公都唔好, 所以問可唔可以轉芝士蟹籽, 好彩都有得轉, 不過呢到既芝士蟹籽, 周出面食既味道唔係好同, 呢到既士濃味好多, 其他野除左都係飯又淋又酸之外, 紫菜淋既,都正常味道既, 不過食壽司,除左面果塊野重要之外, 舊飯都好重要, 如果舊飯唔OK, 都會影響左成舊野既感覺, ","sentiment":"Negative"}
{"text":"不知所謂的all day breakfast 平時都懶寫食評，不過不知都算，今次，食呢間嘢，我章竟然要係open Rice付出我的第一次，登記寫食評。 同友人行完街揾下嘢食，發現呢到有少有的all day breakfast，仲要有最愛egg Benedict 添，價錢唔太貴，就試一試佢。 先講環境，入去有位唔使等，客都唔算多，但舖內油煙大，舖外又馬路邊食塵，冇計啦，香港地係咁家啦，食油煙好過食塵。室內坐好，聽到有裝修嘈音，坐坐下發現原來係櫃頂上一個風扇壞左，開動時發出嘈音仲要冇左個蓋，個扇葉都唔知會唔會轉轉下飛出理，極危險。 到食物，所謂的egg Benedick 同放隻全熟的涮蛋係個英式鬆餅上冇分別，點餐想醤另上，竟然話冇，真係出奇，分開用個碗仔裝個醤有幾難。其實冇醤都冇所謂，咁就揀走醤，雖然職員好心提示冇咁好食，但唔走醤都睇唔到隻“涮“蛋真面目，幻想唔到個醤會係咩味。 價錢唔貴，但這樣的質素唔值，可一不可再啦！ ","sentiment":"Negative"}
{"text":"暫時飲過最甜嘅飲品 #甜過可樂唔知幾多倍# #竟然收flamingoBloom價錢#😤😤 #但係爭十班# FlamingoBloom 100分的話， 這個是10分都唔想比，等19分鐘， 飲兩啖已經甜到起痰，太過份。 #冇乜桃學人收呢個價，太過分# 飲到底，甜到封喉，個底傑到爆， 傑過milkShake! 👎🏻👎🏻👎🏻👎🏻👎🏻 #成間鋪頭都係抄其他鋪頭大雜會#  喺香港飲台灣飲品，已經飲咗好多間， 呢間簡直係離譜，飲咁多間都未試過起痰， 呢間啲飲品都唔知咩做，失望。  做得生果飲品，唔該真材實料，比咁嘅價錢一定係想飲得健康啲，但係呢間無做到！ ","sentiment":"Negative"}
{"text":"飲品大忌 糖份過高 今期大熱黑糖珍珠奶茶已經傳到去長洲喇！哩間旺旺仔之前冇印象見過，應該都係新開既。一向鍾意試新野既我，當然要黎試下。見佢大大個宣傳牌放門口宣傳哩杯奶茶，我估係鎮店之寶，所以就點左杯凍黑糖珍珠奶茶試下。價錢唔係貴，屬正常價位。杯珍珠奶茶賣相都唔錯，望落珍珠同黑糖醬份量都好足。可惜味道實左太甜，飲多兩啖都頂唔住。最後拎左杯野一段時間，等啲冰溶到咁上下，將甜味中和左，先勉強地放到落口。不過珍珠口感同其他部份都屬正常。不過真係真係太甜，如果要試一定要揀微糖。 ","sentiment":"Negative"}
{"text":"又貴又差 因為住附近o既關係, 有時冇得選擇都會迫住黎... 是日同老人家2個, 爸爸媽媽細佬同妹妹黎食.... 因為我遲黎o既關係, 佢地坐左係張12人桌子晚飯 6個人要企晒係度食飯...都唔知d 人點安排, 之後又話冇其他桌子 桌子中間又冇轉盤!!! 叫左... 牛腩煲(成百幾蚊, 肉又少, 菜又少, 又唔入味) 咸魚肉餅: ok, 香味差d 魚香茄子煲: 最好係呢個 芥蘭: 普通一碟菜, 冇話好唔好食 之後都唔記得仲有d 咩野!!! 去大排檔食好過!!! 呢度d 人服務又差, 收費又貴, 真係冇得選擇先迫住黎 係呢度食野, 價錢愈來愈貴, 一個早餐又廿幾, 變成三十幾 一個lunch 要成五十蚊!!! ","sentiment":"Negative"}
{"text":"一分錢 一分貨 喺又一城想食平啲除左food court都冇咩選擇。見EXP係中等價位，同埋係大集團旗下，就入左黎食。  成餐最好食就係呢個沙嗲雞串。份量都幾多，個沙嗲醬都幾好食。不過啲雞都係偏油，食兩串都覺得有啲膩  個牛柳粒幾好笑，放入口嘅時候陣牛味好濃好出，一開頭以為食到平靚正嘅嘢，點知食多幾口就開始嚼唔爛，啲牛味直頭冇哂，有兩三舊完全嚼唔爛要lur返出黎  呢個炒意粉好大碟，有個顏色但又冇乜味，得個辣味最出。 其實小編喺裝修前同好耐之前都食過一次，嗰次都大概知道佢啲嘢食係點。但諗住隔咗咁耐同埋裝修左之後再俾多次機會佢，但都係覺得唔太掂。雖然話係一分錢一分貨，但始終係大集團底下，比起集團其他餐廳，呢間算係最失敗嘅一間 ","sentiment":"Negative"}
{"text":"失望沾麵 是日下午經過灣仔風雲丸，好好好好 eye catching，而且好似日本d拉麵店，知佢係尖沙咀有分店，當晚就番尖沙咀k11對面分店食，一樣排晒隊，期望好高，不過入到去就中晒伏。 首先聽倒附近食客舉手追問上菜未，上左菜嘅又話黎錯左。 到我地，叫左一碗沾麵，一碗拉麵，一客餃子同一枝啤酒，最後等左半個鐘先有得食，仲要明明落單寫啤酒但最後打單無打到。 濃湯沾麵先到，賣相好靚，但是湯死咸，食唔倒魚介味，麵身好林唔彈，而麵身唔掛湯，最好味係流心蛋。 而拉麵就最後上，凍冰冰嘅天氣食一碗微溫嘅拉麵🍜，唔明點解係廚房拎出黎廿步內距離可以凍晒。 其實一蘭就係隔離街，要競爭就應該好好管理好質素。 ","sentiment":"Negative"}
{"text":"真係唔掂檔 已經唔係第一次食，但次次都有新‘驚喜’。 因為貪佢近近地，偶爾都會週末響佢到飲茶食點心。先撇開佢出野慢、今次仲因爲入錯單去隔離枱，令我地等多成半個鐘先有野落肚的意外外，純講佢點心的質素。 我除左去呢間陶源，比較少去其他分店，但個人覺得頂住‘陶源酒家’呢個名，食物質素真係唔應該係咁差。 1）沙巴鮮蝦燒賣王：唔expect 佢原隻蝦放響面靚靚仔仔，但食落連碎件的蝦仁都唔覺有。成粒燒賣鬆鬆散散。 2）香煎芋絲餅：好健康，好足料。除左芋頭味，一啲調味（五香粉、鹹味都無）煎得又唔香，差少少就似食蒸嘅芋絲餅一樣。 3）煎釀茄子：食得出係即整的，但又係唔多夠味。啲豉汁好跨張，係‘杰’得好跨張。好似擺左好耐凝固左咁🙈最矛盾都係明明舊野係熱的，同埋啲汁同味道唔係好成正比。 呢間野唔係第一次食，但感覺愈來愈差，真係真心唔會再去。 知道佢係早茶啲點心價錢唔算貴，可能要將貨就價，但係唔講料，齋講基本野佢都掹掹地。失望。 ","sentiment":"Negative"}
{"text":"越南粉恐怖歷奇 老夫處男下海,第一次寫review,大家多多指教. 好入正題, 聖誕長放期個幾日下晝,見到有間我至愛嘅越南餐廳看張入面又人山人海喎,就拿拿淋入去試下喇. 點左一個生牛河同豬頸肉撈檬加咸檸七. 生牛好快到,一嚟到先唔講好唔好食, 個碗竟然有隻血印（如圖）...! 大佬,拍人肉叉燒包咩？ 個粉...就好似普通魚蛋檔d河粉....唔係難食囉.. 個撈檬呢,賣相就醒神好多,大大碟. 但豬頸肉就反高潮又乾,又咸,仲要係涷嘅 大大啖啜咸檸七解咸喇,個咸檸又tuk極都冇味. 阿哥,俾心機煮二個面有冇咁難先. 真心好耐冇食過咁極品嘅餐廳. 咁歷奇嘅經驗一定要分享俾大家. 唔好話我係打手 Let the pics speaks the truth 碗上血掌印 食完會腎虧嘅豬頸肉","sentiment":"Negative"}
{"text":"10分失望的一餐 今日同朋友喺又一城食飯，諗住試下啲新嘅餐廳，點知就中咗伏啦！我哋三個人要左三樣嘢食。第一樣係青口蝦意粉，青口有沙同埋唔係好熟，啲蝦同意粉都冇乜味道，十分之淡，真係要俾個劣評先得！第二樣係芝士長通粉，冇乜芝士味，長通粉又好似未煮熟咁，非常硬！第三個係溫泉蛋pizza，個Pizza一上枱已經唔係熱嘅，所以個餅底凍左就好硬！ 而係服務方面，呢間餐廳係自助形式嘅，要自己出去order。簡單來講，冇乜嘢service，而我哋又坐得比較入，一直都無人同我地加水，要自己出去加。點知出到去仲要比職員話真係好失望。價錢亦都唔平！總括而言，呢間絕對唔值得一試！ ","sentiment":"Negative"}
{"text":"一人前 本來今晚約左阿娘，點知阿娘突然話唔得閒，唯有食自己，可惜唔記得睇openrice 就入左去 ，伏左！ 咖哩雞扒飯（詳細咩名我唔記得），真係十萬個 so sad 😤我等左半個鐘都有，我落單時，隔離枱的5大1小童都未入坐，到隔離枱已到3份食物😡，我都未有😡，咁叫左侍應問問係唔記得落單定乜事咁耐，侍應解釋係因為雞扒好厚，所以炸得比較耐，好....我就比少少耐性等😤！上到枱一食....又話要炸得耐，咬落去只係有少少微溫都唔可以叫暖😡，飯同汁直頭唔熱😡！食左幾啖😡，飯同汁都變凍😡！唔怪得商場入面好多間食店都要等位，這間就到我食完走（約20:00）應該是食飯高峰時間都無人等位 一碟咖哩雞扒飯，是單叫，不是套餐，沒有飲品，只有清水一杯和中華沙津，$57 晚餐來說不算是很貴，加上在荷李活廣場，但set 得呢個價錢都要比返少少心機，一句話炸雞係炸得耐，但上到枱只有微溫，飯同汁真頭唔熱，根本沒有用心經營一間食店。 ","sentiment":"Negative"}
{"text":"未食過咁難食的水餃 未食過咁難吃的水餃 第一用發泡膠裝啲咁熱嘅野食其實唔係咁健康囉 第二啲肉好臊 我估你啲肉係向超市買嘅肉醬 所以就會臊臭 唔係自己慢 慢剁出來啲肉就唔好食架啦。 個酸辣湯有啲淡但你仲加咁多油咪仲淡 得個油香 我覺得似學生哥買果啲港式小食囉 我見好多人好似我咁見新開就入來試 你有侍進步呀 只能讚你酸辣湯入面係算足料 有落豬皮 真係好港式酸辣湯 如果我係 冒着食港式小食個觀感就fit曬啦 雖然我食曬啲豬皮 但係我本人係失望的 也不想其他人因好奇而上當 其實我第一日見到用發泡膠碗碟已經卻步 但最後非常好奇唔通好好食？最後真的上當又失望了 ","sentiment":"Negative"}
{"text":"無下次... 今日同親戚諗住入去大澳行下食下野... 行到4點幾諗住買埋茶果走 .. 本來去財叔o個度買茶果ge.. 點知去到賣晒>< 見隱姑o個度d食評都ok,咁咪去買lor.. 買左眉豆and花生各五個.(因為我地有5個人,咸甜都想試下).. 開頭我食左個花生味都ok ge.. 點知我表姐一食個眉豆,一陣怪味飄過黎(應該係個餡傳出黎ge味).. 表姐就\"辛\"話唔好食la,跟住對面檔賣海味ge阿叔就搭訕 \"佢地平時已經少左人買ga la...有時賣唔晒仲留過夜, 第二日再賣過,我地都唔幫襯佢ga..\" 嘩...我聽到之後,恍然大悟,唔怪得知有怪味la... 但因為買左5個眉豆ge,我唔甘心再試多個, 結果一樣.... 最後番屋企一睇...明明話眉豆花生各五個(因為花生味有粒花生係面), 點知佢就俾左6個眉豆我... 真係火都黎埋!無下次la! 下次都係幫襯番財叔! ","sentiment":"Negative"}
{"text":"性價比低，好過去搶 晨早起身，想去淺水灣食個 All day breakfast，咁就出發去淺水灣 The Pulse。 點知，去到8點鬆啲，好多餐廳都未開😑。最後搵到得呢間 Hotshot 係開左門。 早餐選擇唔多，最後叫左2個 Scrambled Eggs and Chorizo。一個加 toast，一個加 bacon。 我以為個炒蛋同西班牙腸係分開，點知原來係炒埋一碟。都算炒得好嘅，不過$95炒個蛋，重貴過我去 four seasons 食。 個bacon 得一條。早餐重要無包野飲，飲野要再加錢。 其實真係好過去搶。","sentiment":"Negative"}
{"text":"落黎買個外賣 系facebook打完 都表示吾到我嘅失望 誠惠$260嘅一個爛意大利飯 加個 無味嘅pasta 本身入到去都無人理 吾知系咪因爲就收工啦  我諗 拎上樓食嘅路程 應該未至於焗到啲飯咁爛  對於中意risotto嘅人 就 吾太滿意 第一 risotto應該系要有飯芯  第二 um⋯⋯我吾知有無錯啦 食落似系白飯 所以食落 啲飯好爛  如果 for老一輩嘅 要食爛嘅飯 咁的確系吾錯 不過 吾好比我如果真系白飯嘅 就真系要小心啲 商品說明條例啦  咁就 說好的社企呢？  個意大利粉就 過得去啦 如果系$50-70 個蝦就overcook咗小小 但過百 就 有啲那個啦 味道可以好啲 建議 煮個時可以架番啲胡椒 提一提起味道   又或者 我要求多啦 ","sentiment":"Negative"}
{"text":"平價港式日本野~麻麻地🇯🇵 元州商場多左好多新開食肆，得呢間係長期有條小人龍，星期日咁啱就用媽媽去tea一tea 等左15分鐘先可以入去，但其實餐廳可以容納好多人，可能餐廳人手不足，無人執檯，令到等候時間長左。  餐牌上選擇不算多，來來去去都係定食，拉麵，同甜品，價錢好平，都係做街坊生意。   下午茶唔想食full size份量，叫左日式煎餃子拉麵定食，跟明太子紫菜飯，全部都屬於迷你size，啱曬女仔食，每樣試下 價錢係$62   餐廳提供自助飲水機，要自己行出去倒。    但講到味道真係認真麻麻地😕😕 拉麵係好似車仔麵既拉麵，無咬口，粉質太淋，唔係醬油味都唔係豬骨味，似係普通味精湯😪明太子紫菜飯，塊紫菜淋到咬都咬唔到，好失敗，明太子都無任何鮮味！ 得得餃子🥟係算正常d 有5隻跟餐，算係小小安慰！  媽媽叫左個$46既味增拉麵 都係完全唔掂，呢間d拉麵真係好差，唔好期望係正宗日式拉麵，只可以話呢個價錢你係食緊港式車仔拉麵🍜 ","sentiment":"Negative"}
{"text":"態度差，食物質素差 今日同家姐入左西貢閒逛，好好享受一個悠閒假期，點知所心情情都俾呢間店舖破壞晒。 我同家姐食完brunch, 下午5點多諗住食少少野，行多陣就同屋企人食飯。見到間Burger Deli有小食，咁我地入去點餐，叫左個芝士薯條，同一個魷魚圈，點知個老闆娘黑住面咁同我地講，唔食burger 無得堂食。聽到之後好無奈囉，都唔緊要。 之後我地行左去對面公園仔坐低食啦，點知一打開， 薯條超咸，又冇芝士味， 林哂， 油pat pat，魷魚圈超林， 唔似魷魚， 魷唔魷，魚唔魚咁， 似麵粉， 無咬口， 可能魷魚無做運動啦。真係唔食好過食。 唔會再有下次。 垃圾。 ","sentiment":"Negative"}
{"text":"成隻碗掟落黎甜到嘔既窩夫👍🏻 本來同朋友去隔離個間食 點知咁岩收左 個員工就叫我地幫襯下呢間 一坐低眼見張枱仲有成劈cream係到 個員工眼都唔眨就成張Menu達落去 我哋當堂打咗突 我地嗌左幾杯野飲幾個窩夫 佢地見枱號岩就放低 仲好大力成隻碗掟落黎 問佢咩黎 佢居然黑人問號返我地？？？？ 明明嗌班蘭芒果窩夫 佢放低個有芋圓既窩夫話係芒果 問佢係唔係芒果 佢望都無望就話係 餐具又無比 問佢拎 就比成十幾隻叉同刀 之後黎個啲窩夫又比幾隻叉幾隻刀 成枱都係餐具 真係好神奇 員工顧住傾計禁電話 極度無禮貌 吱都唔笑 好似得罪佢咁 窩夫仲要甜到嘔 唯一優點係個雞軟骨幾好食 無啦完....... ","sentiment":"Negative"}
{"text":"失望既Annual dinner 對住一班怪獸同事，諗住好好丑丑食一餐，唔好問點解訂呢度，故事十分長，唔係我訂就係啦 未開始都對環境幾滿意，話晒做開包場，但無諗過咁失望 果日我做MC無影晒咁多道菜既相，但道道我有偷時間食少少 1)我諗湯係最無問題，不過飲果時凍晒，知係忌廉湯，但唔知有黑松露咯 2) 煙三文魚沙律不過不失，如果呢個都難食，好幾大問題下 3) 天婦羅炸蝦餅炸到柴皮咁，唔好食仲硬到口同脷 4) 忌廉白酒藍青口，普通啦叫做食得下，但青口好細隻，似營養不良 5) 海鮮盤應該最好食蝦，起碼似係annual dinner既野大隻同爽，蜆又細又多沙，螺起硬又整唔出黎，成盤野唔係燈光問, 好似唔新鮮暗淡無光咁 6) 炒豬鞍無味又鞋烚烚 7) 牛肩扒比肉鬆粉乸死左，無肉味無晒肉纖維，大家樂個扒好食過佢，黑松露汁又係無黑松露味 8) 蕃茄長通粉未熟咯好硬，淡淡蕃汁味 9) 一d都唔精美甜品，意式芝士加黑森林，唔好食咯 總結食剩好多，外賣盒成座山咁高 ","sentiment":"Negative"}
{"text":"*真實評價* 日本料理嘅恥辱 千奇唔好比佢個樣呃到 同男朋友係情人節食，比錢買難受。兩個都係叫龍蝦沾麵，論面無咩彈性，論湯底得個咸字，論入面d料又少又薄，論環境好唔乾淨，廁所又迫 轉身都有d困難，仲要比我見到佢地係預先將一碗碗面擺係檯出面唔知做乜，一落單等左差唔多半個鐘都未上到菜。等嘅途中低頭先見到檯面隱約貼張紙寫情人節時段加二服務費，門口又唔見有寫明，waiter又唔講聲，好無責任感。仲要d所謂嘅“宇治抹茶”，係無味嘅水，係每個人要收六蚊! 好癲 堅係呃錢 唔明點解咁多好評 更加唔明點解咁多人排隊 食談仔都好食果佢十萬倍。呢間咁嘅野真係日本料理嘅恥辱，唯一做到嘅功能就係飽肚，如果想燒錢 又想飽肚嘅話，可以一試嘅，唔好太高期望。 ","sentiment":"Negative"}
{"text":"有點失望的下午茶 今日係附近shopping 完，行到有D肚餓要食下下午茶，見都有一段時間無食，咁就一於過黎依度食啦。 見左脆炸雞中翼特餐，入面有火腿通粉，炒蛋三隻炸雞中翼，再加7蚊多士轉牛角包，加杯熱檸檬水。 唔知係咪好耐無食，食食下係覺得失望既。首先係野食方面，個牛角包，都有小小伏，一黎要加成7蚊，二黎成個包都唔係好夠熱，而且又淋左，唔夠脆，唔值得加錢轉。雞翼就中中等等 通粉湯底就咸左小小。第二係個餐既價錢其實都偏貴，成個餐轉埋牛角包要成61蚊，其實都只不過係一個茶餐廳常餐，但質素就一般了。","sentiment":"Negative"}
{"text":"真係唔好食囉⋯⋯ 今日試左呢間餐廳，諗住喺呢區排名都幾高，點知完全係中晒伏！ 我叫左2個餐，再加份薯仔沙律。  薯仔沙律份量唔少，我諗都有成個薯仔。不過味道好一般，切得太大粒，沾得好少醬，有煙肉嘅咸味，冇沙律味⋯ 跟餐有個牛角包，佢冇呃你㗎，佢唔係一個牛角酥，所以唔好期望會有一層層嘅酥皮，佢只剩返最深底果層包。 餐湯係南瓜湯，正正常常普通貨，係衰在有好多一pat pat嘅cream\/粉。  黎到主菜喇，叫左個肉眼扒，我叫5成熟，結果黎左塊煎得好唔平均嘅扒俾我⋯重點係呢塊扒起碼8成熟，其中一邊更加係全熟。 我唔想浪費食物，所以都照樣食左佢，不過大廚真係要惡補一下，通常去d街坊餐廳，叫5成變7成都算，差唔多全熟真係好過份。 諗住扒類失手，意粉應該ok喇，點知呢個先係最伏！呢個意粉帶住淡淡嘅羅勒清香～冇錯呀！真係淡淡！呢個意粉係冇味㗎！我諗除左果少量嘅羅勒醬，大廚真係連鹽都冇落！蝦又用雪藏蝦，加上冇調味，我咬落去時完全唔知自己食緊乜⋯  結論係，唔會有下次！","sentiment":"Negative"}
{"text":"一試難忘 新開幕一星期左右。見成日門口有食客等位。今日試試食午餐。點咗雞扒米線跟凍檸茶。  雞扒有強烈雞騷味。明顯未加葱薑飛水闢味。米線份量太少。十吓以內夾曬入口。  凍檸茶仲得人驚。有茶澀味無檸味。再試吓大力篤片檸檬。完全係濃茶化不開。  傳菜阿姐仲驚人。飛象過河傳菜過隔離枱。衫腳high到我碟餸！仲要大大聲同啲同事講嘢。口水花飛落我碗米線度。  現在已經係夜深。我諗番起今日餐午餐。仲有啲想嘔嘅感覺。  韓不韓。台不台。毫無特色嘅茶記一間。最簡單嘅一杯凍檸茶都沖唔掂。 ","sentiment":"Negative"}
{"text":"唔知飲左咩..... 呢排經過都見到呢間茶店....今日得閒咪黎試下囉... 店細細，黑色為主，有幅memo牆，貼左好多野咁 試左個奶蓋玫瑰烏龍微糖 朋友就奶蓋白桃烏龍 心諗飲茶應該無死啦  一飲就....無咩烏龍茶既香味...都有些少玫瑰味既？個奶蓋就似煉奶...但無香味？ 成杯野味道都唔夾.....同唔知飲緊咩，好化學咁既感覺 朋友果杯白桃烏龍都係淡既..... 如果間野繼續係咁既質素真係....... 同埋都未試過飲完茶會口乾......朋友都覺....真係唔知關唔關杯野事喇🤐 題外話，見到隔離幾個學生妹杯奶蓋上面係有字😹我地係無既...唔通果啲就係占卜答案😹店員無介紹😹唔係好清楚發生咩事 最後發現原來係要寫左問題先有答案😹😹😹 ","sentiment":"Negative"}
{"text":"唔夠熱唔夠脆 將軍澳間Triple O's 終於都開，身為Burger 迷梗係去試吓 其實Burger 好難整得唔好食，但呢間Triple O's 真係整得唔好食lor, so sad😒 ▶️個漢堡扒偏乾，唔juicy，又唔夠脆；bacon 唔夠脆；個包烘得唔夠；連薯條都未炸到完全脆！ ▶️所有嘢都唔夠火候，咩事呀？個廚師係咪驚我熱氣呀？80% completed 就比客食！ ▶️Franchise 店有晒recipe，明明所有嘢都有計時，點解會咁？老麥都好食過佢！ ▶️成件事最可取係件pickle，令個包衰唔晒！ Original Combo $79 Bacon & Cheese Combo $89 ","sentiment":"Negative"}
{"text":"石硤尾品香樓 今日約咗女朋友同埋啲同事食呢個生日飯 咁同事就話想食呢個石硤尾品香樓喎 佢話覺得好食嘅 咁我地就揀咗去石硤尾品香樓食啦 入面都幾多位 幾大下 只係衛生麻麻地 價錢方面同一般大排檔酒樓就差唔多啦 佢都幾多嘢可以食 仲有個熱賣排行榜添 我地都是但點咗幾樣食 椒鹽九肚魚 唔記得咗 賣相唔錯 點啲椒鹽入味惹味 但係佢有骨嘅 南乳炸豬手 豬手得幾件 冇乜肉 得啲皮 南乳都一般 味道調味麻麻 金銀蛋 唔太掂 味道唔係淡 係直頭唔好味 風沙雞 幾香口 脆皮 同炸子雞一樣 算唔錯嘅 明太子炒飯 一般般  唔覺有啲咩特別 凍朱古力 上面忌廉幾得意 朱古力味唔算好濃 甜度適中 牛仔骨 得幾塊  份額ok 但個汁幾好味 都唔錯  總體麻麻地 菜色唔算特出  但價錢唔算抵 份量比較少 性價比低 雖然係鋪頭入面 但可能位於街市上方 地方比較污糟","sentiment":"Negative"}
{"text":"勁差 態度差 落單誤導食客  至緊要勁細份 不會有下次 食完一肚火 勸大家唔好去   宜家淨係試營業階段 舖入邊果d高級服務果班落單勁串 問佢d野 好似阻住佢發達 （事後埋單時證明 有誤導食客落貴單）門口妹妹態度反而好d   但講到d野食同量 同整間舖gei管理 只有兩個字 勁差 女仔同細佬仔都唔夠食 價錢就賣緊出邊正常set價錢再高少少 簡直不知所謂  野食味道麻麻 選擇唔多 試左雞肉冷麵 同芝士年糕 溫泉蛋一早賣曬無得試  周圍幾台人都反應唔夠食  寧願食完去第二間重新食過  btw arm arm試營業就已經有污蠅！ 舖入邊信號收得好差 見到佢有wifi 問waiter要wifi密碼 慘遭拒絕  教訓就係唔好再做白老鼠 尼間野都唔會有下次  ","sentiment":"Negative"}
{"text":"絕對不要點滑蛋豬扒飯 今日lunch farewell一位元老級同事，佢想食日本野，咁附近又得一間就入去就坐。基於附近佈滿工地，所以大部分人都是工程工人👷🏽，果然呢度野食份量幾多。 雖然是平民食市，但我都對這間連鎖店有點期望，又見佢其中一個主打係滑蛋豬扒飯，就點左一客，雖然係叫了少飯，但都吃不完。滑蛋都正常，稍微覺得太淡和過份多水，應該多點醬油調味。但重點的豬扒就真係令人勁其失望，勁度似無味嘅肉乾，完全冇肉汁同肉味，好似把超市啲急凍扒臨時臨急解凍就端出來上菜！勁失望 ","sentiment":"Negative"}
{"text":"好食咩？ 禮拜尾都見到好多人去食！都滿場！終於去叫咗外賣拎返去食舒服啲。 但因為已經好飽，淨係食咗芋頭西米露，屋企人叫咗榴槤心太軟 + 楊枝金露。 哈～ 我哋叫嘅嘢好明顯唔係用來影相呃like 嘅。 但我見佢當食嘅甜品有啲係擺得幾靚嘅～ 試咗少少榴槤心太軟覺得唔好食，有啲苦，而且熱嘅榴槤好怪！  講返自己叫嘅芋頭西米露，俾個 dislike！ 西米露完全冇芋頭嘅香味，即係所有料都係之後先mix埋一齊。 佢係椰汁水西米露加芋頭，因為佢亦都缺少咗椰奶嘅香味。 啲西米都唔彈牙～～    冇下次！ 我同屋企人話一定要寫返個食評話俾人知係唔好食，幫下人！ ","sentiment":"Negative"}
{"text":"極度失望 叫左芝士年糕拉麵同韓國烤豬肉。  先講個拉麵，一上枱真係o左咀，竟然係加左芝士同3粒年糕既湯辛辣麵？我真係覺得比佢呃左，芝士年糕拉麵唔係應該用韓式辣醬杰身既咩！？味道同辛辣麵一樣，咁就收$68。  個烤豬肉，第一眼個樣唔錯，但係凍既！又超多肥膏，個皮超硬，完全唔好食！承為$62。  呢間野真係超唔抵食，又貴又唔好食，成晚最好食係個泡菜😑同場隔離枱對情侶都係食到媽媽聲，話個炒飯又凍又硬...  呢d我稱之為掛韓頭賣港肉既餐廳，淨係識用韓國食物包裝，實際都係港式食物，一定無下次😡  ","sentiment":"Negative"}
{"text":"唉~令人失望的茶餐廳~  e間野d碟頭飯 真係好x難食 食左幾啖 而經唔想識  真係好差 叫左個咩馬來沙爹飯 嘩~出事喇 d汁白色既??? 一食落口 凍既...d肉又硬 ...真係唔知係咪比人食既... 跟住我細佬個加喱飯黎啦...賣相...過得去啦 一塊火 月退 2隻腸  一食落去 oh s~!@#$%^&  d加喱咁多粉 又無味既...唉 隔離d人係咁大聲講大聲笑 大大聲講粗口 大大聲干杯 !! 唉  如果係睇波既就冇妨有d咁好既氣紛 不過係睇緊學警狙擊呢~成班友好似laughing 哥咁~ 最後賣單  好唔心甘情願扔低60蚊就走~ ","sentiment":"Negative"}
{"text":"抵食但不足料 之前係fb 見到黃秋生廣告，對村爺爺既花膠湯讚不絕口，一心諗住一試。4月23號中午經過附近，於是走去排隊，大約排左1個鐘。 入到去，地方都幾細，特別張臺。我點左花膠螺頭雞煲翅再加$10轉套餐。 野食一黎到，成張臺已經比食物霸佔，座位又窄，好有壓逼感。  一開始試左個湯，湯完全無墨花膠味，整體味道好淡。正常落足料應該飲完痰湯，嘴唇會有d痴既感覺。到嘗試半支雞，完全無雞味，味道又淡，似係用滾開水煮煮雞。另外，果碟生菜，又無一分為二，食起上黎好呢hea。 而米粉就完完全全係用滾熱水煮，完全無味。感覺覺得似中伏。  如果對食物無要求，呢個價錢，有呢個份量絕對係抵食既。 ","sentiment":"Negative"}
{"text":"一試新店中伏😵👎🏿 屋企附近開咗一間新店，睇落個裝修好靚，一直都想試吓架喇，今次見冇乜新嘢食就去咗試la💪🏿見佢個價錢都唔係好貴，因為係下午茶時段，所以就嗌左兩個下午茶餐😗 我地分別嗌咗一個卡邦尼意粉同埋一個鱈魚漢堡~上菜速度唔算快，不過我地都至在好食，等耐啲都冇所謂。不過...呢餐真係不堪😵😵😵 個卡邦尼意粉先到既，望落真係好乾身，搞笑就搞笑在意粉面頭仲有幾條菠菜喺度，十足十喺個鑊度炒完就放上去啲意粉上面一樣😩食落，果然不出所料，真係好乾身，啲味真係好唔夾，要讚既係個菠菜係幾好食既，可以加個餐單係炒菠菜🤔但就真係唔好將佢撈埋落個意粉度👎🏿 跟住上枱嘅鱈魚漢堡都唔好得去邊😵簡單一個字可以形容成個餐 - 脆！個包好脆，魚塊好脆，薯條都好脆，但係一啲都唔好食，魚塊魚味唔夠，真係得個大字😂👎🏿 總括而言，呢個價位真係有其他burger店做得好好多，唔值得再嘥錢食多次👎🏿👎🏿👎🏿","sentiment":"Negative"}
{"text":"僅屬可飽肚的拉麵 早兩個星期，同女朋友去日本旅行，由於係七點幾早機嘅關係，我同佢大概六點鐘就來到機場check-in ，由於六點鐘嘅時候好多鋪頭都未開，所以就入咗嚟試呢間拉麵。 本身見到呢間餐廳價錢都唔算太貴，一碗拉麵大概70零＄80左右，以機場嘅價格來講都算幾抵，但味道就真係不敢恭維啦。 首先上碟嘅時候，見到碗拉麵係用個膠碗裝住，都心知不妙，食落去嘅時候，絕對係同自己喺超級市場買包拉麵返去求其煮嘅質素冇分別，麵質硬，湯底亦非常之鹹。 總括來講，價格都算公道，喺冇選擇之下都算係一種飽肚嘅早餐，但叫我再食多次就咪啦。 ","sentiment":"Negative"}
{"text":"唔知食咩的一餐 本來無諗過寫食評，因為呢類連鎖店都唔會有咩特色，但上菜後覺得唔分享下對自己唔住。。。 早排食得好嘢多，見個胃有啲頂頂地，晏晝唔知食乜，就約同事去食粥。 諗住呢間夠近，集團經營，又咁多年歷史，應該都合格吧，點知中伏了。 點了2個特餐， 都係相當穩陣嘅 艇仔粥+腸粉； 菜乾排骨粥+炒麵。 上菜都頗快，服務亞姐都算勤快。但點的4樣嘢，無一樣熱 味精粥都算，腸粉先夠絕，入口一舊粉 如果玩矇眼試食，唔落甜醬，應該無人估到食緊咩，連炒麵都無咩味，難道真的賣清淡？ 對我唯一的優點是“地點方便”，在銅鑼灣駱克道。但如果唔係連鎖店，應該早早離場了。 下次咪制。","sentiment":"Negative"}
{"text":"真係好不知所謂嘅一間火煱店， 真係一間好不知所謂嘅火鍋店，完全冇服務態度極差！而且又無禮貌真係差到一個點！由其係夜晚負責做收銀果位阿叔，好似真係唔優做咁！佢個心態好似多你一客唔多，小你一個客唔小咁！好似就收工就大晒咁系度趕客走！而且仲有啲欺騙成份！就好似如果你地間嘢就收工，d職員係咪有責話比客人知，咁如果我地知你仲有一個鐘頭唔夠就收工，咁我地就唔會選擇去哩間食嘢！但我哋一入去坐低，佢哋根本無講過，仲照繼續落單！佢哋呢間野寫明話食三個鐘，又無寫收工時間！咁我哋唔知入到去，你係咪有責任同我地講聲，咁如果我地知道可能只可以食得一個鐘頭，咁我哋一定唔會入去囉！仲要態度極差！入到去好似客咁！講埋啲說話勁難聽！其實有冇得食都係其次好小事，但係你做飲食行業用咁嘅態度係好有問題！好似好巴閉咁！真係以後請都唔會去吖！ ","sentiment":"Negative"}
{"text":"好難食！服務惡劣！ 去茶餐廳食嘢，其實對食物、服務水平都冇乜要求架喇！但求快快醫肚趕住開工！真係好趕架！ 但呢間茶記，食物簡直食唔落口，味精多到嗱口既！食咗兩啖已經唔敢食！最簡單嘅一杯奶茶，冇茶味冇奶味，似淡奶水多d! 個唔知老闆定員工喇，佢落錯單，同佢講唔啱嘅時候，竟然發脾氣怒目啤 著我，話佢一定唔會錯！一定係我講得唔清唔楚！仲望著我張工作証，話會記住我！ 接受唔到意見，就唔好打開門做生意啦！ 我都費事同佢癲！反正唔會再幫襯！ 我依家終於明白，點解隔離左右爆曬棚，呢間嘢仍然大把位！ ","sentiment":"Negative"}
{"text":"食物服務都差差差。👎 假期與好友輕鬆遊玩大澳感受大自然。 掃完街去完cafe嘆完夜晚又係時候食晚飯,,周圍店舖都關門,,又唔想食泰國野,,見呢間野有冷氣嘆餐牌食物又幾合我地心所以就扑鎚入去。 全場爆滿,,好唔容易店員阿姐搵到兩個位比我地坐,,坐低冇耐又轉左張四人枱今次坐兩分鐘唔夠又再轉第二張四人枱,,內心已經有啲無奈兼有點黑面。😡😡😡 餐牌都幾多選擇,,奈於只有兩個人,,叫住兩碟小菜加白飯先,,唔夠再叫避免釀成浪費,,叫左獅子頭加碟上湯浸時蔬。 等左40分鐘的獅子頭,,個茨汁係咸的,,獅子頭只可以叫暖而唔係熱,,肉味唔太出,,小棠菜就烚得不過不失,,一道咁簡單既菜式都整到咁我都唔太期望之後既時蔬。 其實去餐廳叫呢啲菜我覺得好唔化算,但食左咁多肉就想食番啲菜平衡一下。西蘭花營養好高,,食多有益。但呢道菜整得好淡味同埋啲西蘭花整得太稔冇左嚼勁,,都係一般般。最慘又係等左超耐。😔    ","sentiment":"Negative"}
{"text":"唔係煲仔飯嘅煲仔飯😩😩 諗起煲仔飯就諗起兒時同屋企人去上環仲用緊炭爐喺度煲下煲下嘅煲仔飯，到而家仲回味。突然間想食，一於就去試下，睇下可唔可以重拾兒時嘅回憶。   呢間煲仔飯店唔係舊式果種，打造新派菜式，係有創意嘅 ， 叫咗個傳統嘅臘味煲仔飯，同埋一個新創意嘅鰻魚櫻花蝦煲仔飯， 賣相都可以，但係一食落口就真係想掟煲呀， 嗰啲飯乾爭爭，硬到成日都唔會爛，完全係生米咁。一食就知唔係放在爐頭煮，係一早整定然後放落煲仔度，等到有客人要就煲熱。…完全唔係煲仔飯，我哋兩個煲仔飯都係一樣係生米咁，咁其他嗰啲我諗都係一樣㗎啦。   終於食咗人生最難食嘅煲仔飯 😭😭😭😭😭","sentiment":"Negative"}
{"text":"服務態度勁差, 嘢食質素低 我哋幾個大人同小朋友去. 佢帶咗我哋入去坐, 我哋有個長輩坐咗長枱其中一邊嘅位，聽到有個侍應好惡咁話『佢dut咗喺嗰個位阻住曬』我個長輩即刻已經好嬲好唔開心。之後我哋點餐， 有兩個湯底，部隊海鮮鍋問清楚係可以揀邊個湯底，因為平時部隊鍋係唔使揀湯底，佢又解釋得唔清楚，跟住佢就好唔耐煩，之後出去攞嘢食， 隻隻碟都係有 污糟 嘅水漬， 啲炸雞又唔熱，其他熟食嘅質素都係好一般，火鍋質素都係好一般，唯一係甜品部小朋友食得好開心。之後埋單無端端加多咗一個大人價錢同埋加多咗108蚊， 又要佢改單，又淨係收現金。本身都好鍾意食韓國菜，試過散叫呢間其實質素ok，但係 嗰晚之後唔會再去. ","sentiment":"Negative"}
{"text":"不如評價寫的好，不推薦 Duck and Waffle。6\/10 duck leg其實不錯，但太膩，非常膩。 side dish gei salad 不怎麼樣， waffle 也是普通貨色 benedict 話冇 甜品又冇 中午12點去gei Crawfish Sandwich with chips. 6\/10 頭幾啖好食gei，之後都係太膩，也沒有很出色。 chips... 普通啦 份量係大gei，不過性價比都唔高 老細態度寸，waitress 都冇乜禮貌。 為左呢個服務 原本3星，2+俾 1星 開係大坑 收百幾蚊一份嘢食但係唔收卡 就知係乜料啦 ","sentiment":"Negative"}
{"text":"實在難食 上水餐廳愈來愈少係事實，想食個早餐都選擇無多。八半去到，餐廳都坐唔少客，要搭枱。隨然夏天未至，但裡面冷氣都幾凍下。 我就無肉不歡的，有扒一定唔放過。但這個醒晨早餐一端上來，我就真係嚇到醒😂 賣相著實有些糟糕。畢竟要食落肚，我也就不計較這麼多。煎蛋個蛋好差，蛋黃有種唔新鮮的味道；個雞扒鹹到飛起，勉強食都食唔落，食唔曬。唯一正常可能得片白水煮火腿吧？ 另外一份早餐就睇到真心無食慾，猶如殘羹冷炙，炒蛋同菜一pat pat，味道就不予評論，總之唔多掂。 除咗杯奶茶過關，够晒大杯又未算澀，其他真係，中一次伏就够。 ","sentiment":"Negative"}
{"text":"美味素，唔健康 一向我都想搵啲平價健康嘅食物，見到大快活推出左美味素都一段時間仲有，我估應該唔錯掛。 藍田呢間有兩款素食，一款飯，一款意粉。因為想食意粉就叫左蘑菇汁雜菌野菜意粉，$38。我估即叫即整，所以等叫號。 等左約10分鐘就有啦。賣相不是太開胃，不过$38快餐，係咁架啦。 蘑菇汁睇落就唔多濃，稀稀地。茹就有兩款，仲有一啲青椒，红椒，菜同茄子。 第一啖就試冬茹。omg....過油的………姐係好油……其他材料都係過油的………好唔健康…… 茄子更加可以擠啲油岀黎………只可以話大快活只想推岀樣產品target素食者，但唔target想食健康啲嘅素食者。 而意粉正常，都算煮得幾好，唔太霖～ 蘑菇汁食落無乜蘑茹味，唔知食緊乜… 總括而言，唔好再食。 ","sentiment":"Negative"}
{"text":"细鱼旦 於元朗行街, 小食係不可或缺的, 元朗好多美佞街, 只見有一間美食特別多人, 排哂長龍, 心想呢間應該唔錯, 大家都似乎好捧埸, 最後決定一試小食到底有幾大魅力。 掛左好耐, 終於輪到, 覺得好幸福!   10 蚊10粒, 感覺上好抵  一望其實原來真係唔太抵, 實在太細粒, 每粒只有7仔魚旦的3分之1, 10粒好少。個人覺得7仔無論邊樣都比佢優秀。  味道好辣, 一D 都唔香, 只有辣, 食完嘴唇好痛, 真係唔太好味, 我唔太喜歡呢間的魚旦, 唔明白點解咁多人排隊買, 有D失望。  ","sentiment":"Negative"}
{"text":"服務態度度極不友善 天水圍日式料理餐廳其實唔多，可能因為咁十勝牛覺得喱間算係平價既日式料理店當然經常大排長龍。 我以前經常幫襯十勝牛，因為覺得環境雖然迫，但性價比高，服務態度都無問題，只係因為人手唔夠而食物要較耐時間先有所以差不多日日食。 但而家D員工可能慣左就算對客發皮氣，黑面，甚至鬧客（女黑衫經理專利）都繼續有大把客啦，成日都見D經理小姐鬧客，我由學生時代食到有仔女啦，亦由差不多日日食，食到唔想幫襯，怕左佢地既服務。 想試下＂天水圍澳牛＂服務直得推介，但如果係想正正常常咁食番餐又唔會bad feeling 既就要三思啦。 ","sentiment":"Negative"}
{"text":"極差—好後悔揀中呢間野開飯 晚上9點由於車位問題, 只可以向附近開飯, 一行3人坐低, 先上茶是半涼的, 焦香飯我的理解係有飯焦, 點了一個咸蛋肉餅焦香飯同一個立腸排骨焦香飯, 咸蛋居然唔無一齊煲熟而係好似燒味檔咁半隻擺向上面.... 咸蛋肉餅焦香飯: 飯係濕濕地既, 似屋企煲飯落多左水咁, 何來焦香, 肉餅亦沒有咬感\/ 口感, 都幾失望 立腸排骨焦香飯: 起碼唔使食軟飯先, 有飯香, 但沒有飯焦, 沒有飯焦, 沒有飯焦!! 立味分開蒸另上既, 偏肥份量唔算多, 但整體OKAY既, 2個點心一係太油, 一係太咸, 又係份量唔多..... 最後最出事, 係個杏仁茶, 叫左一個燕窩杏仁茶同一個花膠杏仁茶, 2個都好似向百貨公司買杏仁炒沖出來咁, 帶酸味...花膠有一片手指尾SIZE, 燕窩食唔出只有蛋白.... 我真係好好好後悔揀中呢間野開飯, 埋單300蚊左右3位....我情願食大家樂     ","sentiment":"Negative"}
{"text":"本身係比佢門面嘅「粥粉麵飯」標誌吸引入黎，結果原來係無粥嘅 本住食粥嘅心情黎到牛頭角地鐵站出口，黎到大大隻招牌寫住粥粉麵飯嘅蘭香園。  門口都有粥麵小食字眼。 人流唔多，就揾咗個位坐。 幾大間。 款式勁多，但揾唔到有粥。  落單叫咗炸脾薯條，友人問侍應有無粥，結果係無⋯⋯⋯ 之後就簡咗個漢堡通粉。  兩個餐都跟咗杯凍檸茶。 幾大杯。 炸脾薯條，下午茶黎講幾抵食，但雞脾炸得燶咗啲，有啲位好硬好難咬。整體黎講都幾有肉～  至於漢堡通粉就勁頹 加上無乜味，只有伏味  埋單$64，可能叫其他餐會開心啲，但今次真係有中伏感 ","sentiment":"Negative"}
{"text":"6人餐不可一可再 屋企人生日入左大埔食翠園 book左枱，8點都算準時入席 因為人數岩岩好，就叫左個6人餐 所有菜既賣相唔差，但味道就可以再好少少 以下一一點評 琵琶豬半隻: 脆，但咸得過份 金鑽貴妃蝦球:蝦係爽，但粉太厚，隻汁酸酸甜甜都唔錯，伴碟應該係炸牛奶，味道怪怪地 松露醬玉帶花姿:松露味唔太重，帶子就比較細粒，花枝同西蘭花就不過不失 碧綠玉環瑤柱甫: 正常味道，但瑤柱幾淋，但偏細，豆苗都好嫩 花膠雞絲燴燕窩: 正常味道 原隻鮑魚伴花菇: 汁係正常，但鮑魚同花菇大細不一，大果隻花菇係細既3倍，口感唔錯 清蒸沙巴花尾斑: 正常味道 餐脆燒雞半隻: 咸，好咸，肉好散 荷葉飯: 味道幾好，但略嫌濕左少少，一隻大概2碗飯左右 芋茸珍珠露: 首先唔係芋茸，係芋粒，口感不一，比較甜 蟠桃包: 皮薄，大細合理，味道正常 橙汁: 得一渣，每人唔夠半杯  總結: 6人餐不可一可再，但我都唔會再黎食 ","sentiment":"Negative"}
{"text":"第一次中伏 第一次寫食評，本來純粹想試下d 10蚊生蠔，以呢個價錢來講都算不過不失。加拿大蠔，不算肥美，味道有點淡。後來叫左兩個set，一個羊架一個牛柳。 羊架賣相ok，但係我叫Medium，佢比個rare我。同侍應講佢都整返medium比我，都算啦。 跟住來個鵝肝配牛柳，叫Medium，同樣賣相尚算ok。一切開...... 唔係Medium都算，一食落成陣鬆肉粉味同質感.... 唔講以為食緊大家樂鐵板牛，仲要未煮熟果隻....  好在今日唔係咩大日子，純粹casual食下野。但已經極度失望... 永遠black list冇下次，完！","sentiment":"Negative"}
{"text":"如此一般嘅學生飯堂 今午要去工聯會上課,就近搵地方醫肚。撞啱有依間未食過,即管試試  午飯時段坐滿學生,睇見好似可以平$2。  Order兩個set lunch(A餐 + C餐)  嚟到見到湯底非常清,味道偏淡。餸料質量一般般喇 唔多講。 個飯賣相都OK,可以揀(配黃咖喱\/青咖喱\/沙嗲\/茄汁)。。。選擇咗黃咖喱汁但係一啲都唔辣。香腸嚴重偏咸 雞件乾身唔入味。比較可取係魚角,有魚味同時食到有一粒粒彈口嘅墨魚粒 至於餐茶係用膠杯上,都費是影相囉 倘若佢唔改變吓應該唔可能有下次幫襯。","sentiment":"Negative"}
{"text":"服務態度差而食物麻麻的午餐 今日，同舊同事去浸禮，浸禮之前梗係食啲嘢醫下個肚啦。。。一班人一齊唔使諗，一定飲茶啦。不過呢間餐廳去一次就夠了。 我地之前打電話book左檯，入到去侍應姐姐無幫我地排好啲餐具，都幾失望啦。叫拎壺水，都等左五分鐘。仲搵左兩侍應先俾到。 我地叫左個蝦燴伊麵、灼菜、叉燒腸、蛋白炒飯、炸兩。老實講，餐飯麻麻地。 灼菜 食落去，無咩豉油味，菜的莖位都算爽口。葉位都幾淋。但無咩菜味。份量都唔算少。 海蝦燴伊麵 食落去上湯味去濃，伊麵都幾淋；如果講份量，都唔少。講蝦，蝦夠淋但無咩蝦味。紅蔥切都得幾大塊。係爽口無咩洋蔥味。 總結，我希望間茶樓唔好重量而不重量。對一個客人嚟兩者都好重要。另外服務態度都好重要，希望酒樓會改善啦 ","sentiment":"Negative"}
{"text":"食完勁口渴嘅火鍋 服務態度好麻麻，食完叫第三次稻亭烏冬，居然變左唔駛雪藏嘅普通即食烏冬，一上枱就知有好明顯嘅分別，再加上同之前食嘅兩份完全唔同。一問先講稻亭烏冬賣哂，完全唔會知會一聲就直接換貨不對辦嘅野頂上，感覺唔太好.... 食材OK, 但大份牛肩脊嘅份量少得太離譜。除左上菜慢(當時得我哋一張枱，等左成30分鐘先上湯底同食材)，上菜次序亦亂，一開始叫左下酒小吃炸雞中翼，諗住食火鍋前食下小食先，點知居然食哂野先上... 一邊食一邊已經覺得好口渴，現場已經飲左3罐野，一走又要買野飲，返到屋企再飲兩大杯水，食火鍋已經係好飽嘅事，仲要口渴要狂飲野，好痛苦..... ","sentiment":"Negative"}
{"text":"蝦麵做賣點好吸引，但試後非常失望。 呢間店同隔離拉麵店用同一個廚房，裏面打通嘅應該係同一個老細，但拉麵店有時出面要排隊，揀呢間蝦麵就從來都唔需要排隊，拉麵店之前已經試過，味道一般，冇下次。今次就好大膽，想試埋佢個蝦麵係咩料，點知試完一個字：差...我嗌咗一個肉骨茶，同埋一個有龍蝦嘅麵，唔記得乜嘢名，仲有一份小食炸蝦角，首先肉骨茶淨係得個鹹字，完全冇肉骨茶應有嘅味道，跟住到個蝦麵啦，湯底淡又冇乜蝦味，個麵仲要黐埋一舊，漿嘅！！而個炸蝦角就冇乜特別，同平時食嘅差唔多。 總結：環境同服務其實幾好，但作為食肆啲野食真係唔掂，其他點好都冇用。  ","sentiment":"Negative"}
{"text":"慘痛經歷 30\/7同行10人連小朋友去慶祝生日同有求婚所以去左所謂稱呼為紅磡5星酒店食自助，但果到生蠔刺身五新鮮，當晚生蠔竟然有死蠔仲要係臭到不得了 、同部長反映、部長就話揀d新鮮既俾我地、但都係五鮮甜、d食物又補充的好慢、想食菜都等左好耐好耐⋯ 想食菜都甘難、沙律又少、食物種類少、刺身、凍盤五新鮮！！ 到求婚原本將花放左係身後既櫃到、點知換左擺位又五通知我地預先拎花、搞到想拎花果陣先知道係另外個擺花、雖然知道佢想擺好d,但都應該話我地聽啊、我地拎蛋糕果陣拎埋花啊，而五係五話我地知失晒預算。到現場歌手唱歌🎤⋯⋯本身夾好左9:00就會唱、點知唱左其他人既生日歌～我地o晒咀係到！搞到都五理啦、照樣求埋婚啦，因為本身都拖左好耐，佢都未唱，我地又叫主人翁合左好耐眼啊！ 到夜晚個個番到屋企有幾個都有五舒服肚痛、肚柯，好彩小朋友食野五多沒問題，但都有個小朋友肚痛搞到要食藥 對里間野超失望、失望至極！！ ","sentiment":"Negative"}
{"text":"試埋粉麵 上次食早餐，今次試埋粉麵，下午茶時間，人客唔算多，環境幾舒服！  店員比較趕，落好單，食物好快到， 雙丸河加紫菜（$31）雙丸問咗係牛丸加魚蛋，如果轉就計雙拼，魚蛋唔係粉但削，唔彈牙，無乜魚味，豬肉丸有肉汁，幾彈牙，比魚蛋好！紫菜比得多，爽口無沙，河粉滑但我哋幾個人食河粉都覺得有怪味！攪到個湯底好怪！本個湯好濃郁！ 熱檸茶：茶底味道幾濃！茶餐廳水準，檸檬唔澀！ 阿姐店員爽快，中間我哋對賬單唔明，都會詳細解答，廁所略濕滑，尚算乾淨！  不過一間專做粉麵店，連粉都有問題！真失望！ ","sentiment":"Negative"}
{"text":"唔會有下次 新年前係免費報紙見到$208一位加有優惠劵免加一 同老公講佢話都可以試下 於是打電話去BOOK位 去到17:45 已經可以拎野食 食物方面–全場係焗蠔、三文魚、焗鮑魚、雞粥好食外 其他野食完全唔得 所以味道個1分係俾呢三樣野 d蒸開邊蝦應該死左好耐 d肉散開曬 食落口仲有d唔知咩味 燕窩蒸蛋白冇味 梳乎里似\"鄧\"蛋白多d 環境方面–因為我地坐近海景，所以都唔錯 服務方面–待應收野、加水慢慢慢，我見有一個客要自己拎壺水自己加水 廚師d態度好差，有禮貌問佢野，佢黑口黑面答返你 總括而言–唔會有下次 ","sentiment":"Negative"}
{"text":"【台灣過江龍】過於平凡 侵港台式黑糖珍珠鮮奶 台式飲品入侵香港多時，要脫穎而出絕對唔係易事，我有感呢一間舖頭好快會被淘汰🥵從價錢來講，呢杯野港幣$28。但首先佢冇得比顧客選擇甜份同埋冰嘅份量，當第一下吸入口嘅時候發覺其實鮮奶同埋茶兩樣嘢，融合唔到！🙄我感覺同其他奶茶鋪頭完全唔同（可能其他鋪頭調製得比佢出色）。  最令我失望嘅就係佢嘅黑糖珍珠，咬口沒有、味道沒有。到底試唔試嘅話就留待大家自己決定啦🥺 係龐大市場競爭之下，一間台式飲品店沒有賣點，究竟可以生存幾耐？我哋要拭目以待😏   —————————— 食物質素：3.5\/10  環境衛生：6\/10  舒適度：N\/A 服務：5\/10  性價比：5.5\/10  總評分：5\/10  ——————————  #foodblogger #foodlover #foodie #hkfoodie #相機食先 #葵芳","sentiment":"Negative"}
{"text":"服務超差，永不回頭。味道一般，物非所值。 上次想幫襯呢間店，點知門口個韓女話要等位，我問等幾耐，佢示意望下全店都坐滿，跟住同我講，應該會好耐。。。暗示我唔駛等，然後我問外賣要等幾耐，佢話要超過1個鐘。我跟住調頭就走咗。心裡已爆粗小咗佢同佢間店。點解佢咁無禮貌，又趕客，學乜X人做食店？ 今晚有機會排到入去食，但坐低5分鐘都無人埋黎畀menu，咪自己去攞。。。點知落咗單後，有两枱較我遲坐低都上咗食物，我問個女侍應點解，佢走來走去，但無答我。我然後又問另外一個侍應，佢又去check，最後只講，老细去check。。。但最後亦無交待清楚! 咁樣既服務，莫講話D雞無乜特別，一味重酱汁，就算好好食，都一定唔會再有第二次。我想提醒呢D開食店既人，除食品質素緊要，服務是同樣重要。如果唔係，包你一定好快執笠! ","sentiment":"Negative"}
{"text":"離晒普  同老公去食下下午餐,簡直由無法想像 一向都聽, 依間野幾好食 但係一直都無試過, 咁咪去下囉 見到下午茶, 有d 2十幾蚊既麵, 咁就入去, 個牌仲要係粉筆字, 咁就一定次次唔同 日日新款, 點知入到去話無下午茶 咁個牌就唔好放係路中心 咁都算! 入面又暗, 又有蒼蠅飛下飛下 都唔知想點 我地叫做個小籠包， 一個字 dry, d 醋唔知咩醋 叫左個擔擔麵, 個 waitress 仲問要唔要辣, 梗係要啦 點知黎左唔辣, 都算喇, 仲要係無味, 水+花生醬咁 叫再個拍黃瓜, 無特別 杯豆醬就好似過期 我都唔明開左8年都唔執粒, 真係好野, 真係好難食 仲要我比我老公寸一番, 又有幾好食....................... ","sentiment":"Negative"}
{"text":"侍應態度惡劣+廚房佬食煙 第二次嚟呢間餐館第一次都ok, 但係今日去到, 一坐低就聞到一大陣臭味.. 要求調位, 調咗位之後對住個open kitchen. 我哋四個人order咗四份餐..下午茶.. 兩份餐嚟咗之後一張紙巾同埋茄汁都冇,要求侍應攞茄汁同紙巾 .女侍應攞咗好多包茄汁 ,但係有個男侍應攞咗一張紙巾咁大把 ..所以我索性自己走去佢哋個counter嗰度攞就畀個男侍應鬧 ..我又唔忿氣又會同佢嘈. 好心佢哋啦一兩張紙巾都要同啲客計較,我見到其他客人都冇紙巾都係要用手抹嘴. 我哋張枱對住個open kitchen我又見到個廚房佬喺度一路整餐一路食煙, 嗰隻手攞住支煙抹下個嘴,跟住又用個手整曬啲炸雞.. 真係嘔心,又有好多蚊仔飛來飛去,仲飛咗落我隻碟嗰度. 呢間嘢啲嘢又唔好食環境惡劣同埋非常之冇禮貌,下次唔會再嚟. ","sentiment":"Negative"}
{"text":"好失望 我從未食過咁難食嘅喇沙同炒菜. 見話係五星級酒店廚師咁勁諗住去試下.  必點就一定係海南雞飯啦, 都普通嘅, 無乜驚喜, 個飯食落都唔係特別香.  唯一好味嘅係陳醋木耳, 同個湯都幾好飲 跟住到最嬲嘅環節, 因為之前無影但實在太嬲食到一半啲料先影相 啲料ok 嘅有蝦有青口啲魚片都好食不過個湯底簡直不知所謂, 水溝油咁 以我認知喇沙係有好香椰味...佢無...我唔知自己飲緊咩湯底. 最後我哋食晒啲餸啲米粉完全食唔落 因為唔知自己食緊啲咩! 我去買包新加坡喇沙即食麵都好食過佢十倍 之後到馬拉盞炒菜心 又係水溝唔知咩咁!!!!! 好似係蝦醬....1滴蝦醬加水 炒起無鑊氣, 仲差過我自己煮嗰啲 食完越諗越嬲....忍唔住奉上我嘅第一次嬲嬲豬評論 ","sentiment":"Negative"}
{"text":"不會有下次 失望到一個點 所以連相都提唔起徑影 佢既價錢偏高一啲都唔平 心諗質數好可以搭夠 首先是個餐湯羅宋湯 超酸 飲唔落第二啖， 到個主菜我點左個牛扒，黎到個樣好似豬扒咁既色 有三份一是肥膏 我點了五成熟 都已經預左佢會over 架啦 ， 一食韌到呢⋯⋯  講下啲服務 服務員個個都笑容好好 這個是唯一可以讚的地方  但成餐飯沒有人收走食完既碟 叫左餐茶遲遲未到 原來一直放左係收銀個位 無人理 叫左個女人俾個紙袋我入食剩既餐包 佢只應左我轉頭俾我 但就已經無左件事  屋村開高級餐廳是可以 我都預左去的食 要俾貴價錢 但可唔可以都俾返啲應有既質素呢？  ","sentiment":"Negative"}
{"text":"超多人等，發現新菜式，但牆上有小強 都有一排冇食呢間餐廳，但都係一貫多人，加上因為係mothers day，所以相信仲人多左。最後等左約50min，睇睇餐牌，有驚喜，多左一兩樣新野，例如果隻鐵板大蝦真係之前未見過。所以都叫左嚟食，但係係勁！失！望！因為隻蝦一啲都唔大，大約係無名指咁長啦，真係勁唔抵！反而果啲鐵板蜆，香腸，pizza都有保證，難食有限！ 不過今次，竟然望到牆上面有兩隻小強，好恐怖，雖然係喺隔離檯，但諗諗下如果食食下跌左落嚟都幾得人驚，衛生情況真係有待改善。 ","sentiment":"Negative"}
{"text":"中伏食店豬扒全部燶嘅 中伏食店 今天年初七，試一試這間之前很多人排隊的食店，點知食完之後到非常失望！  叫了一個洋蔥豬扒飯，加一杯凍檸茶 應該係散叫$61港幣十17$ 共$78 但是嚟到洋蔥全部豬扒特別多骨頭，仲成碟都係獲滷味好似整竉咗咁（如圖） 豬扒又乾爭爭點解咁嘅賣相都可以比客人呢？ 到最後原來呢個係有餐連野飲嘅可以叫餐嘅足足貴左20幾蚊！你間鋪頭究竟有冇良心架點解可以咁樣比客人食嘢呢！ 依家出嚟食嘢就係咁㗎啦！ 仲有我朋友食完之後喉嚨灼痛 ！ 所以我希望香港各位食客留意吓呢間食店呢個係我親生經驗所以值得同大家分享 ","sentiment":"Negative"}
{"text":"賣外家制腸粉, 鄉音亞姐為孤寒醬料鬧客 講真味道好一般到唔值得一提, 不過附近學校多, 多冇乜錢學生仔慳錢排隊買黎食, 唔好講話我食過佢D醬有烏蠅, 我係香港由細到大食過既腸粉都冇50都有30檔, 叫人地落多D醬都未試過話唔得. 呢檔唔知係咪以為自己衝出粉嶺紅遍香江, 我咁大個人居然比個鄉音既亞姐鬧. 食腸粉如果連醬都孤乜寒咁不如摺左佢改賣第二樣野啦, 人地好多檔都係特登擺出黎任你落.(講真呢D根本唔會有人落到水浸咁, 因為根本濃到食唔到!落得你幾多?咪又係有限...) 跟住以後話過冇下次. 粉嶺火車站車仔面檔一樣有, 人地人流唔會少得過你, 已經唔再係自家製仲請埋D冇禮貌婆整衰自己.(利申: 本身不太憎所有大陸人) (註: 由於第一次POST, 若果我既內容應該打係題外話, 請版主搬一下, 謝謝)     ","sentiment":"Negative"}
{"text":"擠著享午膳 本來想試另一間，哩間係次選，但由於午膳時間四圍都好多人等位，見嗰間好多人等，就過嚟哩間無咁多人，諗住快啲。攞籌等位時發覺啲樓面態度好差，食肆好細，好擠擁，學生多及較嘈吵，不過諗住好快食完走，又懶得四圍再搵，又怕越嚟越多人，唯有照入座 點選了兩個午巿套餐：石鍋芝士焗豬軟骨飯及吉烈豬扒拉麵。石頭鍋飯因製作需時，上菜嘅時間會較慢，石頭鍋飯夠晒熱辣辣，軟骨位置好腍，不過肉嘅位置好輆澀澀，芝士醬汁味道不錯；據友人說：吉烈豬扒味道及質感都可以，亦唔油膩，但拉麵就… 雖則價錢相宜，但不會再來 ","sentiment":"Negative"}
{"text":"好普通既食物... 今日路過呢間韓國餐廳, 見到佢地好特別既裝飾, 有好多好可愛既公仔, 真係好吸引人~   睇下, 有MARVEL又有DC英雄仔仔, 好得意~ 但野食既款式唔係好多 前菜泡菜比較甜, 而且隻碟好大, 但份量好少...... 炸雞加薯條都幾飽肚, 但都真係幾厚粉而且肉好少, 超唔抵食 卡邦尼年糕只得白汁.......? 口感好煙韌, 甚至有D太過份韌啦...唔太推介呢一個 即使係一間比較平既餐廳, D小擺設都OK, 但D野食完全冇誠意, 都係遠觀比較好啦","sentiment":"Negative"}
{"text":"得個樣 朋友大讚好特別而且好好食搞到我鬼咁期待，點知⋯ 當日係9月25，同朋友係維園睇完中秋紙紮公仔(XD)之後諗住食甜品，咁我就同佢地推介呢個咁靚嘅雪糕，大家都滿心歡喜手拉手轉住圈咁行過去⋯ 到左之後我就叫左blue moon，個店員話藍色雪糕係藍苺加波子汽水味，例牌電話先食，跟住第一啖放入口⋯eee⋯除左朱古力醬有朱古力味，個雪糕都冇佢講個d味嘅⋯食多啖都真係得個甜字，其他配料都係普通。而個咖啡味曲奇杯一d都唔好食，質地有d似紙皮，味道就真係好普通。到張米紙，就米紙味，同有d甩色。 總括黎講我唔會再去，同埋我suggest兩個人share 1 杯，都幾飽下。 ","sentiment":"Negative"}
{"text":"《服務差到一個點》 早前去酒樓食過飯做節，點知真係激氣都飽了😥😥明明佢地搞錯單，但就話返係我地既問題，服務就唔想多說了  食物質素都不錯，而且份量都算多 糯米飯煮得有咬口，仲有蟹肉的鮮甜味同蒜香味 不過蟹較細隻，蟹肉唔多同冇乜膏 白鱔幾肥美😋，蒸得岩岩好，豉汁味幾重且香，但豉油略嫌過重，掩蓋左魚的鮮香味 炸乳鴿炸得幾香脆，而且肉質嫩口，不過就比較油膩 總括黎講: 食物質素不錯，不過服務令我實在唔會再黎😥😥  🍳🍴味道: 7\/10 👩👨服務: 1\/10 🏠💺環境: 6\/10 💰💸抵食: 6\/10  總消費: $440 (3人)  餐牌👇👇8點半仲會有宵夜特價     ","sentiment":"Negative"}
{"text":"酒店價錢，快餐質素 今日專登去灣仔試呢間餐廳，去到門口覺得裝修好靚，但坐低後發現座位之間好逼，坐得好辛苦，同隔離枱超級近，望落可能以為我地係一枱！ 坐低後，因為我地有兩個背囊，兩件外套，由於我地坐緊牆邊，剛好有一個位可以放到一張椅子，就問職員可唔可以比張椅子我地放低背囊同外套，點知佢話唔可以，其實到而家我都好唔明白，明明有位，而且係牆邊！亦冇阻住出入口，咁少嘅要求都可以冇原因地拒絕！ 我叫左一個和牛粉，份量少得可憐！仲要咁貴，牛貴Ok，粉都俾多少少啦！食完個河粉，其實個職員已經來回好多次，想收走我啲碗，佢第一次行過嚟收碗，我話個湯要，因為我要點魚皮食！但佢仍然不停望住我地，當食完最後一塊魚皮，即刻收走我啲碗，剩返幾啖嘅蟹肉炒飯，佢想收埋！我Stop左佢！人哋根本就未食完，我明白要做生意，但係咁嘅價錢，我地唔係食緊快餐！就連最後想飲啖水，都係一邊着住件外套，一邊飲！職員話知你，繼續收碗碟！以後都唔會再幫襯！ ","sentiment":"Negative"}
{"text":"被炸至粉身碎骨的午餐 黎大埔買野又未食飯路過見到咖喱咪入去試下囉 點知粉身碎骨 死無全屍 入去坐底望望餐牌午餐咖喱得得牛同雞就叫雞 唔洗5分鐘碟飯就黎眼見2舊雞,1小舊蕃茄,1舊薯仔仲有D青瓜碎洋蔥碎…無錯系就咁多😂🤣…先試個咖喱汁入口徵辣普普通通無乜味道(甜鹹果d餸應有既味道)仲話乜至尊 ，果兩件雞就超鞋口 杯餐飲先激氣 我叫凍檸茶少冰，點知黎杯凍檸水,凍檸水都算 篤左檸檬一飲先知仲要系走甜既 趕時間為有扒埋兩啖飯埋單走人 行過對面馬路巴士站上左車個口超口喝金翅死更鳥🧟‍♂️要捱到九龍灣落車先可以買野飲解喝 ","sentiment":"Negative"}
{"text":"又貴又唔好味 因為舊年喺蛇王協食蛇宴覺得好味，而且菜式特別所以今年推介朋友一齊再食，點知竟然中伏，話明7時半開席但八點先有得食， 太史五蛇羹雖然料多但味道一般。 龍飛鳳舞炒蛇片鴕鳥肉，唔夠熱而且汁好稠。 金龍獻瑞，比舊年細粒咗而且又係唔夠熱。 椒鹽蛇碌，又咸又韌 。 蛇汁時蔬，明顯係白灼生菜仲過咗火有部份菜灼到變咗啡色。 秘製蚊蛇腩，又係唔夠熱而且汁太稠 。 古法白切雞，無雞味而且雞肉仲韌到咬唔開。 生扣野生大山瑞，汁稠賣相及味道都差。 巨型老蛇蟲草花燉烏雞，夠熱不過味道一般。 滋味生炒糯米飯，同舊年比簡直係差天共地，濕，我地大家都覺得好明顯係蒸熟之後落鑊兜兩兜。 因為今次所有菜式都比舊年差所以無影相！     ","sentiment":"Negative"}
{"text":"不可一不可再 本身聽朋友介紹所以諗住情人節黎食好啲同望靚景，點知食到無曬食慾 我同男友叫左2杯cocktail ,湯，海鮮沙拉，主菜叫左xx牛柳同牛扒，個有個佢推介既咩雞拼盤 Cocktail同湯可以接受，但其他真係好難食 首先沙拉係無汁咁濟既，仲要啲三文魚hai到pk 啲牛都好hai，chew到牙較痛，個汁又難食，真係唔值16x 個拼盤好辣，啲魚好咸，總之就唔係我口味.. 我6點入座既，個景有塊好污衊既膠隔住，但因為外面太黑，雖然係outdoor, 同無景無分別 2個人埋單777,佢啲野食絕對唔值呢個價 真係不可一不可再     ","sentiment":"Negative"}
{"text":"千萬不要點牛肉鍋 牛餐時間， 原本想食佢出面招牌個三文魚頭鍋， 入到去點埋餐， 嘢飲來到時佢先話無三文魚頭鍋， 已經2次係咁， 好心無就唔好寫出來， 呃人入去咩！ 之後無奈地點了牛肉鍋， 來到時真係嘩左一聲， 得3塊薄牛肉， 同一些娃娃菜， 連豆腐， 菇類都沒有， 呢堆嘢成本都唔洗5蚊， 咁就收我52蚊， 原來牛肉係咁貴的我現在先知。我問個侍應係咪真係咁少份量， 佢話係， 真吹漲!  味道非常普通， 自己在家都整到的味道。 我住呢區咁耐都未食過咁搵笨嘅一餐， 發誓唔會再去。 ","sentiment":"Negative"}
{"text":"價錢比市區茶記貴好多 中午是但搵餐食, 於是入左去 叫了兩個午餐(會豬扒意粉同沙嗲雞絲炒烏東)....份量好細, 加凍飲就已經$32了! 味道就一般...不過完全冇鑊氣...又唔夠熱!! 完全不行~ 令外叫既炒烏冬完全食唔出有沙嗲味...雞絲數埋唔知有冇10條喇.. 另外, 食完之後周圍望下水牌, 見到下午茶魚柳沙律或薯條...$45 真係唔明點解可以咁貴... 雖然都知道而家食野食貴左好多, 同埋南丫島可能佢要計番運費入成本, 但係...我真係覺得食品質素同價錢唔成正比囉!!! ","sentiment":"Negative"}
{"text":"惡夢蝴蝶泉米線 本身見到個門口，其實已經覺得好伏 ！ 但係我又覺得其實有啲小店，成日都好有驚喜，所以就入咗去試下啦！ 點知就真係惡夢嘅開始😣😣😣 我地每人叫左碗米線， 我叫個個係豬紅生菜麻小辣 朋友就叫腩肉麻小辣！ 後來，我見隔離枱有張下午茶紙， 我就問佢係咪可以轉翻下午茶，平十蚊！ 根住個侍應就開始説我唔好轉， 話貴d個個好食好多！ 我就覺得奇怪，點解貴個個會好食d, 用料會因為食既時段而轉變架咩？😯 甘我最後都係堅持己見，食下午茶 個女侍應就黑哂面咁😡 朋友就照舊食貴十蚊睇下有咩唔同！ 入完單之後,佢係廚房出翻黎話下午茶無得要麻辣,但係明明張下午茶紙係有呢個選項！ 不過我算，照轉左酸辣小辣！😳 碗豬紅生菜酸辣米線一黎到,已經覺得好伏！ 完全係清水煮甘，飲落個湯完全無味！ 我食左半碗到 已經食唔落，真係好難食！ ","sentiment":"Negative"}
{"text":"不如改名做超級難食自虐壽司店 不如改名做超級難食自虐壽司店啦： 1. 門口兩塊“膠”簾阻住晒 2. 壽司舊飯一夾就散，跌落兜豉油度都唔知點食 2. d蝦又腥又臭，我朋友翟生食完話好似吞咗某d白色液體咁 3.  如果將魚生份量比喻為港女身材，翟生話d魚生細過港女 5.  翟生話鰻魚d骨多過壽司d飯粒 6. 啱啱食完就趕我地調位 7. 翟生話隔籬間爭鮮都好食過佢 隔籬真係有間爭鮮，左邊超級，右邊爭鮮，向左走向右走，揀左邊係人生最錯誤嘅選擇 d壽司鬆泡泡一夾就散，失敗中嘅失敗","sentiment":"Negative"}
{"text":"服務差到爆 放假去迪士尼玩，作為一個精明嘅消費者梗係要入去樂園玩之前食咗嘢先 之後就喺東涌搵咗間譚仔三哥食... 首先，佢哋嘅檸檬茶淡到同水差唔多 當我叫店員幫我加啲糖漿嘅時候，我見到A店員比B店員嘅時候， B店員個嘴臉好不滿（佢仲要係試工中）！其實我身為消費者，我唔係叫你做啲咩，加糖漿其實係一件好簡單嘅事，仲要嗰陣B店員係好得閒！ 你整嘅檸檬茶冇茶味都算，仲好意思俾面色我睇？ 叫咗一份細嘅土匪雞翼，呢間嘅土匪雞翼得個咸字！完全無咗譚仔土匪雞翼嗰種香味！ ＄15一碟嘅酸菜，份量真係好小！ 我叫左金針菇、芽菜、炸醬麻辣小辣，味道同平時食嘅差唔多...重點係佢哋做晒啲外賣先比堂食嘅人，坐我隔離嗰位小姐都等到不耐煩，話自己等左二十分鐘 我就等左15分鐘以上 總括而言，俾錢食嘢，仲要受氣！絕對唔可以原諒 ","sentiment":"Negative"}
{"text":"好不愉快既外賣自取 垃圾飯店 野食水準 越嚟越差 叫個外賣 自取 係門口企足45分鐘  小弟只係叫左個生炒骨  椒鹽先油呢2個餸  居然要係佢地門口企足45分鐘 小弟做左十幾年飲食都未見過要個客係門口等外賣 等足45分鐘 真係想唔要走人 問個收銀阿姐  個阿姐d太度好到加靈一 小弟都做過 廚房  都知忙起上來會儲多幾個餸一齊煮  但係儲到咁上下時間都要煮左佢比客  同埋做飲食最基本既野都唔識  就係做左比外賣客先  肺時要個客企咁耐   原本諗住今日中左馬  開開心心加下餸 點知搞到火到來  仲要搞到我係酒樓買左隻炸雞凍晒 真係勁唔開心 係我等既途中  仲有3個客係到等  有一個女仔仲要係打左電話叫左先落來拎都要等左40幾分鐘 另外一個係咁同個收銀講 等左50分鐘了  仲有一個  我估係熟客仔  好好笑容咁 問係咪 漏咗單？ 真係經過今次  小弟真係 不敢恭維 以後都唔會再幫親 ","sentiment":"Negative"}
{"text":"唔知點值咁貴 其實幫襯咗佢四次，頭兩次同屋企人 ，第三次同同事，今日第四次，點解仲會試，頭兩次食完都唔想再去嫁啦，炸雞肶係好大隻，但唔覺得有用心去醃，甚至乎唔知有無醃！炸完隻雞肶裡面有腥味，證明溶雪時無將雪味溶夠，第三次同同開枱前去食個早餐，首先伙計態度好麻麻，早餐湯粉類唔夠熱 ..... 佢收過人幾蚊，講真，附近好多選擇，d位永遠都要同唔識嘅人搭埋一齊坐..... 因為今日想食鮮牛肉通粉，所以再比次機會佢，今日食咗個叫做鮮牛肉通粉，配一隻蛋，一件多士，一杯奶茶，埋單 $38 , 貴過太興，份量食完唔會飽，所以以後都唔會幫襯 ","sentiment":"Negative"}
{"text":"好食既野唔多 一行4人，尋日已經book定位，點知去到佢落錯日期囉，book 18變19, 好在個陣未太多客，所以有位， 入到去，黎個歪咀男侍應，由問野到落單，個咀臉同個態度完完全全差到垃圾級別 ，唔想做唔係問題，但麻煩型少少直接行出間餐廳門口走人 ， 幸好之後轉左個女既，唔駛食到一肚火 。 間餐廳有放題同散叫，我地決定散叫，最好食係 豬頸肉 ， 牛油帶子 ，同個牛肋肉 ， 其他其實好一般，如果唔係成個商場得佢有烤肉都唔會去試， 亦都唔會再去 ，侍應都算係一間餐廳既門面，連門面都做唔好， 無需要再幫襯 ","sentiment":"Negative"}
{"text":"只得豬扒好食 間唔中星期六日都會過黎慈雲山搵朋友食午餐，毓華里最多野食選擇，唔洗擔心無得食，今日去左依間茶餐廳食佢馳名既豬扒麵，之前有飲食網介紹過，所以試下佢咩料子 店內除左一般常餐麵餐之外，仲有是日午餐等選擇，我地叫左豬扒麵同是日午餐 豬扒麵: 豬扒好重香茅味，煎得好香同食落幾冧身，醃得夠入味，公仔麵係一般茶餐廳用既公家麵，本身我都鍾意食冧身D既麵，味道OK 滑蛋叉燒飯: 滑蛋汁淡而無味，好似食緊素咁，另外落左少少辣椒醬先有返少少味，叉燒得兩三塊，真係少過頭，下次唔會再叫 整體上係得豬扒好食，但其他似乎都係普通到可以唔叫 ","sentiment":"Negative"}
{"text":"劣食指數爆錶 今晚響上環搵食，行到蘇杭街，突然落雨，而發現附近大部份食店都已收舖，又嚟試新嘢～ 未知道美味度前，首先了解下有咩食，及咩收費... 睇門口餐牌，是一般小菜及一般小菜館收費，ok～🧐 小菜同飯係分開叫，無套餐的，都算了，我一向揀食都考慮美味度、及製作食物用心程度、及服務質素，高於價錢... 但今次真係頂佢唔順，一見到碟蝦，忍唔住要影張單... $98\/4隻蝦😱已經嚇親... 仲要係炒到水汪汪嘅，如果呢個係新派嘅做法，真係新到我未見過～ 白飯，半碗係飯煲底飯焦... 仲以為自己食緊煲仔飯～ 再嚟節瓜煲，係節瓜都未熟嘅...🤢 同行朋友，急不及待食，未等我手機食先... 但即時報告：節瓜未熟... 我仲以我一貫食家口吻回應，可能係特登煮得爽啲呢... 開得舖頭，我唔信咁差... 即試... 生嘅～😳😭 已經無心機再影... 叫店員換過，一換就半小時... 仲要一食完就即被店員催促埋單～ 成物差，服務差～🤢🤮 ","sentiment":"Negative"}
{"text":"侍應望住你但唔一定會招呼你 第一次嚟馬鞍山廣場，見到A1 group自然好想試下。企係門口一段時間，部份應侍係有同我對望，我亦即比反應我地幾多位。ok，見到，行開繼續做佢地嘅嘢，唯有襟張飛再show比佢睇。 終於坐底左，諗住點餐。揮晒手10尺內你眼望我眼，唔理，勁。跟住有個再走近我再同佢講想落order，佢同我講叫嘢一陣先。好堅，餐廳真係唔算多人，我亦唔想食得唔開心，唯有再等等。等左陣終於嚟，我就叫我想食嘅嘢，講左一輪，佢一句”叫number 呀”。我開始火起，跟住用number 叫左三款食物，佢再問我要咩包？！當時已經無乜心機，就求其指第一個個牛角包，佢再秒速回”無牛角包”。我已胃口都無埋，就是但叫個黑麥包就算。  轉頭佢走左嚟，話”45號喎”，我鬼記得45號係咩嚟咩，唯有忍住度氣問佢45號究竟係咩食物，聽完唯有改啦。跟住佢再同我講幾多幾多號其實係無包跟....我諗我受氣都夠晒飽，最後仲要嚟嘅嘢有一個餐係錯。真係多謝晒 ","sentiment":"Negative"}
{"text":"環境OK 食物與服務進步空間好大 餐廳重新裝修後改左名，雖然唔知有冇轉到老闆，waiter就認到有個女waiter，因長期黑面同埋只掛住同另1男waiter傾計。好彩有個文青look既4眼弟弟好好笑容又勤力，否則真係零 service。 星期5晚加埋我地都係只5台人，相對商場入面其他餐廳排晒隊，真係差少少。 是日叫左2份dinner set，包自助沙律bar，湯同包都自己黎。 湯有羅宋、南瓜忌廉，係全餐最好味的 包有3款：提子方包、芝麻包同牛油餐包。有部面包機可以烘熱，但作用不太，唔可以期待有暖暖地又軟軟地既面包。 沙律大約7-8款，質素好失望  牛扒多筋，7成熟變全熟，鞋口，冇牛味  只食到瑞士汁味，唔難食，只係好油 凍0T冇0亦冇T味 ","sentiment":"Negative"}
{"text":"失望的羅白糕 中午一點到上水海皇叫外賣返屋企，去收銀處落單遇著一個見習侍應，落單重覆幾次都落錯單，告訴我沒有魚片滑牛粥，只有魚片碎牛粥，我問轉左餐牌咩，望一望餐牌仍然依舊，生滾魚片滑牛粥咪有囉！侍應：「哦！生滾粥呀！」 理解能力差到咁！講到明粥「全走」,唔要蔥，薑！結果見到張收據無remark 到「全走」，好彩我自己望一望發現提返佢！ 份外賣拎到返屋企一打開，見到份羅白糕，真係火滾!  燶到咁，點食？ 結果無食到！ 中午時間需較人多少少，但食物質數和服務完全keep唔到，好失望。以後不會再幫襯煎羅白糕! ","sentiment":"Negative"}
{"text":"好過食西莎 低能的我們去開九龍塘, 想搵茶飲下 咁岩路過, 見到門口話點心4.8起 諗住入去問下價啦, 點知個亞姐... 掛著磨指甲都唔得閒理人... 問佢點心咩價...佢仲問番我地咩點心... 心諗...唔通依間酒樓唔賣點心?! 定係佢唔知咩野係點心... 搞左一輪, 佢竟然叫我地去囉點心紙睇... 之後就走左入酒樓入面, 原先以為佢去囉... 點知...唔對路...見佢咁既態度, 原先都想走... 但係方圓幾里都冇酒樓, 唯有就範... 入去坐低, 4.8 點心得兩款粥同炒米粉...唔抵! 叫左4 個點心同炒貴刁, 先講貴刁...慘過茶餐廳... 炒得好唔均衡, 炒到白賴哂咁...唔知想點... 點心麻麻, 不過不得不提下大點既小蘢包... 皮厚, 一d 汁都冇, 乾真真, 又係唔知點咁... 野又污糟又唔好食, 服務又差... 如果唔係獨家村, 做街坊生意, 真係搵鬼去... ","sentiment":"Negative"}
{"text":"遲， 非一般的遲 大家有沒有想過 有一間餐廳在營業時間不營業 要客人在門口等將近半小時 打開左門以為營業，豈料 老闆話要準備食材 又要客人喺門口等! 幾經辛苦 越過萬重山 終於進入餐廳 叫咗食物之後 居然要等將近一小時 !? 等待食物期間我好想一走了之 但女友制止了 畢竟等了那麼久冇理由白費時間 最後食物終於嚟 我叫咗一份熱狗 一份海南雞飯 佢有附送一碗[清.甜]嘅海水味精冬瓜湯 海南雞飯極細份 一個女仔應該都只有七成飽 畢竟我一個大男人六成飽都冇………… 而女友嘅熱狗 只係一塊熱狗包包住一條黑炭廚師腸 ？！ 見到嘅時候真係嚇死我 廿幾蚊俾一條燒燶曬嘅廚師腸我 真係唔明 點解要搞咁耐 ？   呢間餐廳唯一可以讚嘅地方就係設計別具特色 充滿異國風味 至於食物同埋服務態度簡直令人無言  。  一間好嘅餐廳 可以令一地成為遊客既回憶…… 而一間壞嘅餐廳足以令人不想重遊舊地。 ","sentiment":"Negative"}
{"text":"食物淡而無味, 服務員嫌顧客麻煩 我叫左個常餐C, 煙肉炒飯加奶茶, 38蚊. 奶茶不過不失, 但係比正常味道淡D, 我就要加多1,2羹糖先夠. 常餐C黎左, 炒飯顏色同味道比較淡. 可能師傅夜晚趕住收工, 感覺幾求其. 由於我地幾個人去食, 埋單果時想逐個比錢, 收錢個職員嘴秒秒:下,你地一次搞掂曬唔得咩?... 然後就很不情願地收錢. 過程中話我地有D餐跟野飲, 有D唔跟, 好難計wor... 我話你地落GE單你地自己唔識計? 收錢個阿姐話: 係啦係啦,我錯曬. 我唔明一張單分開比錢會幾複雜, 我地講條數然後你逐個計返, 應該5會有大問題. 而且你鋪頭冇咩人, 分開比錢都5會令你忙到踢曬腳掛...... ","sentiment":"Negative"}
{"text":"生 豬頸肉炒河 飲食業難請人，中午繁忙時候都可以有兩張卡位俾員工食飯，不過難為左食客了。 入正題，天氣炎炎，又想食碗糖水，全個美孚社區得佢有得食，冇計照去，點知為左個配角就失去左個主角。 先點個泰式豬頸肉炒河糖水後上，57蚊，相片正正常常，幾吸引，就試下。 我前面個兩枱員工用膳一直冇停止，員工大聲講大聲笑，工作氣氛幾好。 我就一等就等二十分鐘冇人理乜都冇，水都冇杯，再追幾分鍾就有啦。 一望嘩，我有叫幾成熟咩？生㗎，事件攪左我三十分鐘，急急腳要走。即刻叫個糖水食完走人。 廚房冇心機做，我唔難為前線員工，唯有放上黎分享下啦。。。 完 ","sentiment":"Negative"}
{"text":"以後唔會再來 早幾年間唔中都會同家人來食晚飯。但由於味道轉差，所以好耐無來，琴晚又再同家人去食晚飯。  3個人叫左3個餸，第一，西蘭花魷魚，一點鑊氣都無，無味，好似白灼禁。第二新鮮菠蘿果醋果肉，仲以為係生炒豬排or 生炒骨之類啦，點知係一粒丸入面包左薯仔，勁難食。第三鹵水鵝片，又貴，得幾塊鵝片，鵝片唔太新鮮，好似放左好耐。 服務態度差，一坐低就問落左單未，睇都未睇張餐單，我地一路睇有咩小菜，佢就一路整去第二頁，話呢頁好食，又叫我地睇甜品，我地淨係想睇小菜，好煩。食到一半，拿住碟蝦仔，由話48蚊問我地食唔食，我爸話碟野賣相好差，成碟食剩既野禁。  呢個價錢食呢d野，去食茶餐廳好過，上次都已經話唔再來，但隔左段時間唔記得左，所以我要記住呢間野無下次 ","sentiment":"Negative"}
{"text":"失望 今日同男友特登上山頂食Burger King，結果好失望。寫左3張意見咭。叫左個Double Whopper with Cheese & Bacon加大再加hot pie，結果除左個coke light係正常之外，其他都... ... 首先個burger底太薄，吸唔到汁，結果稀稀的醬汁加蕃茄的水浸穿左個包裝紙，食食下個底漏汁滴晒d茄水出來，好嘔心。真係未試過食burger食到咁狼狽-.-\" 個薯條無burger king的內外皆脆的特色，是內軟外脆的麥記薯條，失敗!!! 蘋果批好燶，出去再換都係燶，佢地話係standard，叫我男友等6分鐘下一批特登炸得無咁燶俾我。等6分鐘唔緊要，最怕佢加料，換個無咁燶了事。 d職員都spot唔到d客，送親burger俾客都要周圍搵，行均全場，睇下邊個個餐少左個burger。其實佢地係要認得d客，再唔係咪俾個牌個客，方便佢搵囉... ... 都係機場的好少少，山頂都係唔會再試啦 ","sentiment":"Negative"}
{"text":"非常難食的拉面 果日，一入到去，首先見到d 卡位地下好多垃圾。。。咁萛啦， 唔好要求咁多。。。都明白有d餐廳既乾淨要求唔高。。table and 坐位都乾淨, 係個地下 污糟啲。。。  我地叫左個餃子雞翼，餃子同埋拉麵。  餃子雞翼幾好食，心諗呢間野估唔到都唔錯。  餃子就普普通通，個皮未夠熟，不過都合格。   到拉面黎，試一啖湯，一浸怪味，好希， 好似溝左水咁。。。 個麵一食，又係一浸怪味。。。 真係嚇親。。。好采 d肉同隻蛋都無怪味， 食落口ok ... 。。。 老實講60幾蚊唔廿算平。。。 點可以差到咁。。。 好差好難食。。。！！！！  ","sentiment":"Negative"}
{"text":"操流利普通話既日本師傅 性格古怪 今日黎食lunch喇，諗住出糧慶祝下，洗幾百蚊，點知換黎一肚氣 一入到去，就係咁sell sell sell，好似中國d強買強賣既感覺，咁好喇，見佢咁落力就點左個好似888既餐。  咁阿姐就遞餐具，但一黎就係咁咳，仲要無戴口罩，心諗，咁貴既餐廳都做到咁，有無搞錯。  師傅手指甲有黑邊，條布又污糟，抹完枱又抹野食，真係cls，見到都想作嘔呀大佬，仲有擺曬師傅架子，命令我點樣食，真係傻嫁條友  比咁貴，焗住食曬，臨走個肚仲有d痛，真係有無搞錯！永不錄用！ ","sentiment":"Negative"}
{"text":"熱到食唔落😫😫 24小時內飛個來回北京，返到香港第一時間醫下個肚先，不過今次又中伏。  原本諗住叫個炒河粉就夠，點知男朋友叫左一大堆，驚死我d食評無咩好寫（我知我冇咩墨水，不過得2個人都唔駛叫咁多既） 炸蝦餅 太乾身（炸到過晒龍），唔juicy、唔彈牙  香葉肉碎炒飯 味道ok，但太油，炒得唔夠乾身。 隻蛋係全熟 又dry又硬（我終於明白咩叫矽膠蛋）  泰式濕炒河 唔好俾佢個樣呃左，睇落好似好靚咁，係我影相影得好咋。 D河粉好唔掂，又厚又「鞋」 個汁正常係用黃面豉調味，一粒都冇之餘，仲要加老抽落去較色，究竟個廚師咩料㗎？  馬拉盞炒通菜 最正常既一碟，唯一好味既一碟。 有齊要落既調味料：馬拉盞、生蒜、紅椒、黃面豉、炸蒜。 總結：呢間舖頭以前都去過幾次，不過水準真係大不如前，而且個food court 好似冇冷氣咁，食左兩啖忍唔住去7仔買左罐1664降溫，最後真係熱到食唔落。","sentiment":"Negative"}
{"text":"質素麻麻地…… 放假黎到黃大仙行下。點知周圍都好多人，又多大陸人黎黃大仙廟…… 搞到間間餐廳都要等…… 睇到呢間 有lunch set, 同見無咩人，唔洗點等位就試下喇。 點知原來係一個伏黎…… 價錢其實都唔係話好平，但我見呢間一品螞蟻都有分店，應該唔會太差掛。 叫左亞來咖喱汁羊腩飯同 雞翼酸辣湯底雲南米線。 雞翼都算多，有4隻。同煎得都算唔差，唔會話好乾。 但碗酸辣米線就好麻麻了。佢加左好多辣油，令到個湯底好油膩……同食完會好口渴…… 之後個羊腩飯遲遲都未黎，要再吹下單先黎到。 羊腩好韌……好老咁。咖喱個味道無咩辣味……好失望。 最後無食哂都放棄了。 呢個價錢，咁既質素……真係有點失望。😫","sentiment":"Negative"}
{"text":"只此一次 純粹俾老婆捉過嚟, 一等就係45分鐘..... 先至有得坐, 原因係呢間Cafe， 嚟得都係嚟hea, 嚟影相, 嚟打卡, D客一坐就個幾兩粒鐘, Cafe方針又有問題，未齊人都可以入座, 一兩個人佔一張四位枱等埋朋友都半粒鐘, 未計坐低諗下食咩、落柯打、等嘢食嚟...... 眼見真係有的港女當嗰度係StarFuXk,  食完嘢仲要斟兩杯水響度坐成粒鐘傾功課。  講返食物質素, 個人認為OK嘅..... 食物溫度夠熱, 漢堡塊牛肉都夠香夠汁, All day分量夠大, 凍Caramel唔會因為有冰而唔夠味。  到service, Cafe後面露天地方有客人帶狗狗入去坐, 因為得一張枱，個人認為影響唔到其他食客， 問題係 waitress 埋去玩狗摸狗, 之後手都唔洗就去出餐，呢個先係問題!!!  Anyway, 要等咁耐, 價錢唔係平,  食物又唔係話好出眾,  要懷舊要打卡, 選擇還有很多很多 ...... ","sentiment":"Negative"}
{"text":"奉勸真係唔好試 經過見新開張，終於今日試，反正平時lunch見都多學生，點知唔黎呢度睇睇就試，真係會易中伏，想必言學生都係貪方便夠近又新開張就入去，不過日久見餐心 首先見餐牌話係湯飯專家就一於試飯，點知黎到係碗清湯到無任何附料既湯飯，菜是送的，但係就有一條唔蚊乾淨d黄左既根，我就唔食個忽了，再黎d湯係毫無特別，d豬頸肉就4,5舊又係好一般，正正常常，尤魚鬚就3粒仔咸咸地，整體都唔知佢點稱得上專家，通街識著打邊爐既人都係專家啦咁 佢係用個盤托過黎，中間有隻碟仔唔知做乜，到我走埋單出左去上埋車走左先醒起我仲有一樣送係炸醬，佢無比到我囉，吉碟應該係裝個d, 但係吉，我又攰攰地無乜記性就咁中左伏，洩左6元，總之誠意推介想驚喜一定無，驚嚇就有！ ","sentiment":"Negative"}
{"text":"用粗口招呼客人係潮州style?! 野食味道偏咸。 波波蜆細size份量都頗多，可惜有好多蜆係未完全煮熟🙁 炸蠔餅一上枱係脆，但放咗唔夠10分鐘之後就淋哂。 鵝件咸，墊底的豆腐更咸！ 野食咁咸諗住飲d水浪下口啦，枱面幾壺水都凍冰冰的，想叫收銀位大叔攞壺熱水，佢坐喺收銀機後面打機連應我都費事。再叫多次佢先免為其難咁走去第二d枱度攞壺水黎然後話:  「最熱呢壺啦！」點知倒出黎都係凍水黎！ 後來我請另一位伙記幫我攞熱水，點知剛才嗰位大叔就喺收銀嗌出黎同個伙記講: 「唔使理佢，你搞埋廚房d野先！」嗰陣其實只有3枱客，我真唔明有幾忙，更何況熱水只係扭開個制就有啦，咁簡單都懶不如返屋企訓覺啦。 最最最離譜係當個阿叔終於肯去攞熱水時，佢經過我地身邊時拋下一句: 「去攞d“西”水先。」 （佢真係用粗口的西字） 嘩 大叔，d水你拎到黎我地都唔敢飲啦！  第一次亦係最後一次！ ","sentiment":"Negative"}
{"text":"極為失望 今日出大埔走走，孤陋㝰聞既我完全唔知而間陳漢記咩料。只係朝著門口寫住既”玻璃腸粉”就沖左入去啦。最初以為佢啲腸粉一定好正啦，玻璃喎！🤔咁就叫左個义燒腸同炸両，點知失望多過期望羅。腸粉皮厚啦又唔熱啦，义燒都係一般咋，呢個都還好。個炸両仲慘，淋架。。。。。🤦🏻‍♀️咁樣就睇得出有幾好味啦，細細份要收我32蚊，加野飲仲要比多3蚊，呢個價錢唔值羅。❌食完後尾上網搵佢下佢資料，睇唔出都有好多好評，但唔係食腸粉羅，失策了😖 總之腸粉就真係可以skip啦，其他就唔知lu，不過我就唔like羅 ","sentiment":"Negative"}
{"text":"同八月居差別好大~ 一家人做冬原本諗住去番八月居，但自己遲Book所以冇位，咁就試下八月花啦！打去Book時已經問定需唔需要order定某啲菜先，佢哋話唔洗呀，食頭圍嚟到叫一定有。咁好啦，點知我哋想叫佢哋個名菜富貴雞真係售罄喎！咁叫其他囉，BB豬、洛神花豚肉骨、叉燒、炒鮮奶等等。BB豬先嚟，呢次比預期差太遠喇，竟然唔熱嘅，舖底個醬又唔足夠。之後就上叉燒，咁叉燒又不過不失嘅，都算肥瘦適中。而個洛神花豚肉骨同八月居比就真係差好遠，啲骨完全唔入味。另外想順帶一提，嗰度啲staff比我感覺好似唔係太想做咁，下次如果八月居Full咗，真係唔好退而求其次~ ","sentiment":"Negative"}
{"text":"食到一肚氣 食過間野幾次，其實覺得味道唔差既，但係啲垃圾態度扣哂分，話說有次同女朋友食，我攞張落單紙寫野啦，點知個阿姐走埋黎話支持環保，佢幫我手寫落單，寫完單之後收左錢，跟住等左10分鐘有多都唔找錢，然後咪問下佢地，點知有位高瘦短髮阿姐話佢找左比我，姐係落單個個啊姐，但係佢真係未找比我，搞左輪佢老細話睇cctv，之後高瘦個阿姐突然話啲錢係佢到，聲稱唔記得左找😅都算啦，到啲野食上黎，咁我就叫左3隻韮菜3隻栗米豬肉餃，點知佢黎錯左3隻椰菜餃3隻栗米餃，我就問佢話點解唔係韮菜係椰菜，佢就直接同我講咁你地食椰菜啦，我地就話我地唔食椰菜，佢就話睇下單先，睇完單同時佢同老細講話我地叫椰菜餃現家話想轉韮菜餃得唔得，我女朋友聽到緊係好嬲垃，明明佢自己都有覆單覆個陣都話係韮菜同粟米，自己寫錯重要賴個客，我女朋友就同佢對質佢重要死口唔認，我地話退錢唔食又唔退，食到一肚氣，個2個一高一矮既短髮啊姐都唔係做生意趕客有份 ","sentiment":"Negative"}
{"text":"垃圾鐵板餐 今日去到荔枝角食個晚飯 諗住食個頹晚飯 求其搵間茶記食下算啦 咁去到宇晴匯 都有幾間食店既 咁見到呢間有個鐵板餐就入去試下佢啦 66蚊一個鐵板餐 其實都唔算叫咩優惠鐵板餐 想知唔優惠賣緊幾多錢 係咪69蚊呢  有個餐包餐湯 個湯好酸下 好難入口 同埋放咗好耐咁 之後黎咗個鐵板餐 仲難食過大家樂呀大佬 靭到乜咁 叫咗兩個一個五成一個七成 但佢兩塊調轉咗個 因為一個跟飯一個跟薯菜 但扒整唔到幾多成就不如唔好比客揀幾成 完全唔掂 66蚊一個優惠鐵板餐 簡直不知所謂 唯一都仲有優點 冇人等位","sentiment":"Negative"}
{"text":"古早蛋糕 紙包蛋糕? 聽聞呢間蛋糕好出名 要排好耐 就即管試下 1:30pm 開鋪, 1點半前已經開始有人等 終於等到開門, 以為開始賣, 點知原來開鋪唔係賣蛋糕 係開始整蛋糕...塊牌寫出爐要等到2點... OK, 2:00pm到了...再等等等... 要等到2:15pm 先開始派飛, 得20件...排隊效果就係咁形成, 因為數量太少者... 原味, $55, 價錢就見仁見智, 係就係好大個蛋糕 但味道就真係普通到呢...好一個雞蛋蛋糕 加上一個鐘既排隊時間  我去附近面包鋪買紙包雞蛋蛋糕仲好 老實講 味道大家差唔多 你有多餘時間 可以去試下排 包你食完會諗起我既食評 ","sentiment":"Negative"}
{"text":"團購超級難食垃圾 第一次寫食評，頭先寫過一個食評唔見咗，又要我打 多次，團購列明有10款款式俾你揀就真係得嗰10款菜式，選擇多到呢數都數得出，想食其他就要另外加錢，自助吧啲菜啊啲丸都俾你任揀任食嘢飲任飲，選擇勁少，三文魚同生蠔同其他海鮮都係唔新鮮，啲蝦普通，除咗肥牛又再叫多一轉，其他食物都冇返兜，因為實在太難食了，人哋旺角任食火鍋放題做得好好好，百幾蚊都有60幾款俾你揀，呢度得10款款式仲要198+1，啲嘢又難食又唔新鮮，去唔去食你哋自己諗啦，反正我呢世都唔會再去. ","sentiment":"Negative"}
{"text":"米芝蓮愈黎愈似中伏指標...... 今日過左上環文娛中心聽下mini concert，開show前睇下附近有咩食 見到新園興記連續六年都有米芝蓮推介，唔會差吧!! 上環既物價我唔太清楚，但心中覺得過左海一定貴! 但呢度堂食雙拼都只係39蚊，有埋湯，同其他區既價錢都係差唔多，有點驚雅~ 點左切雞燒鴨飯，飯同餸既份量比一般燒味店少。 平時堂食，d飯多到你唔信，斬料即使有骨無肉都會斬得大大舊，呢度顯得唔夠大堆頭 味道方面有點強差人意..... 雞肉頗滑但味道一般，平時外邊食既都會略略帶咸，但呢度好淡口可能佢真係咩都冇落既白切雞! 蔥油方面最有特色，同一般既燒味店唔同，呢蔥油既蔥顏色比較暗啞，似係用煮好熟油再將蔥料放入獲炒香，但食落唔香而且味道仲有點怪...... 鴨肉最差，完全無味，肉質鞋口，真係水煮雞胸既質感 米芝蓮既中菜推介，可一不可再........質素我覺得係低於一般水平........","sentiment":"Negative"}
{"text":"唔出呢個食評, 對唔住我良心 難食到極的一個午餐! 神推鬼咁呢嗰依間食午餐, 係因為睇佢門面好似有好幾項午餐嘅選擇。 <豬扒餐肉腸仔飯> 飯又濕又爛、豬扒啲肉係霉嘅 (唔係醃肉粉嘅味道)、餐肉乾硬; 唯獨煎蛋ok正常啲。整體食唔落。   <凍檸茶> 難飲。啲茶唔掂。冇法完成, 飲咗一半就放棄。 咁就$47。  另外亦叫咗 <雞扒煎蛋腸仔飯> 同樣, 飯、腸都衰到極點。腸仔有一陣噏味, 應該放咗好耐; 嘥我錢、嘥我時間。個雞扒係烚熟嘅。  <熱奶茶> 難飲, 茶味怪。我估計係茶葉唔靚, 或者係已經受潮。 咁樣就$45  - - -  這是一間怎樣的食肆, 請你們自己衡量。","sentiment":"Negative"}
{"text":"奶茶質素及服務員的態度, 一次比一次差 一心諗住嚟紅茶冰室食個下午茶 (因為佢唔係平, 同區佢算貴少少。), 都係為咗入佢杯奶茶。但佢地現時奶茶質素及服務員的態度, 都一次比一次差。  依家杯<奶茶>係唔係咁好飲了: 冇乜茶味, 而且茶身好薄, 有啲似酒店奶茶。並且好細杯。  <香炸雞翼番薯皇> 炸雞翼ok, 薯皇亦都ok。  <吉烈豬扒湯烏冬> 吉烈豬扒ok, 但近骨嘅位置未炸熟, 生生地。 烏冬ok, 有啲海帶喺度, 都幾得意, 而且健康。個湯底係平時早餐通粉嘅湯底, 好飲。(最值錢係呢個湯底嘅味道。)  <凍朱古力 > ok。  環境方面亦有投訴: 啲位置唔係冷氣機太大風, 就係冷氣機滴水。  (*呢間嘢都係一年加幾次價。)         ","sentiment":"Negative"}
{"text":"一定唔會再去 之前已經想同朋友去試晚飯，環境唔錯，但去到已經無位。今次就改左食Tea 。   去到坐低，叫左4樣野食。  蜆配蒜蓉包，白酒牛油汁，牛油同白酒分離哂，真係水溝油，好似牛油清咁。  西冷牛扒配薯條，燒汁， 錯成數，4成變9成，扒乾。 之後換過塊牛扒，好快就出到，唔算熱，似係燒左兩邊就出。 燒汁有燶味，明顯燶底。 薯條有油益味。因為無跟茄汁，所以問樓面有無茄汁，但唔知係咪因為忙，個員工唔記得左，問第二次先拎到。 從頭到尾個女員工都好幫忙。  但重點係，我見到出牛扒嘅廚房員工無帶口罩！😷   雞軟骨，叫左無嚟，最尾睇單完全無落過單。  ColdBrew ，咖啡有酒味，夾硬飲左大半，去到尾又酸又臭。 但見佢出依杯咖啡嘅時候有聞過個咖啡有無事，但點解唔發覺臭？  其實服務無咩問題，正正常常，但野食真心唔得。 ","sentiment":"Negative"}
{"text":"好難飲, 唔好見個名靚靚地就比佢呃到 中秋節10點幾落樓, 諗住飲個bubble tea 歎下, 但太夜好多間都收左, 突然發現呢間茗作仲未收, 就開始左中伏經歷啦 叫左個奶蓋烏龍茶, 少甜少冰, 等左唔係好耐就拎得  試左個茶底啦, 無烏龍茶味, 仲夾雜左好甜既味覺, 唔掂! 試埋個芝士奶蓋, 無味, 唔厚, 完全唔掂! 同埋佢個杯蓋係無開口, 要用筒, 近日飲開奶蓋茶都有開口方便飲到芝士+茶, 呢間既做法就無呢種新式既飲用方法  總結就係, 唔好見佢開得夜無得揀試下, 真係飲到唔想再飲落去 ","sentiment":"Negative"}
{"text":"有人食煙，我投訴，d侍應居然話呢度可以食煙？！ 唔知係咪我唔識野啦，d 侍應居然話呢度食得煙（？） 侍應態度馬虎，只係叫我地換位就算？ 仲要唔止一個人食煙 已經同控煙辦投訴架啦  環境方面，風扇好大吹到頭痛，回音大，d人講野大聲少少都好大聲 仲有墊枱張膠紙不斷吹起好煩，問侍應？話冇辦法係咁架啦 衛生都唔好啦，d座位好污漕，成張都係油，要抹過先坐得 唯一可以讚既就係洋蔥好入味，青椒紅椒夠多，但我係食緊雞煲唔係食配菜 食物方面，好一般，雞煲唔夠咸，邊爐料質素一般 d雞好鞋，小小辣都好辣... ","sentiment":"Negative"}
{"text":"可一不可再 今晚一行7大1細去食晚飯，點左豬肺湯+晚餐孖寶（蝦+半隻豉油雞），蒜蓉炒通菜，Bu酒焗桶蠔，是朝炒聖子王，椒鹽排骨.首先上菜係蝦同半隻豉油雞，蝦嘅份量少得可憐，只有幾隻少蝦🤬賣相少家寒酸⋯⋯之後叫嘅聖子王，原來係聖子碎，桶蠔變蠔屎？！（早幾年食過筒蠔size確實有半隻手掌咁大）椒鹽排骨揸到又乾，冇肉份量有小，如果唔係今晚係慶祝女兒生日都費事掃興！🤯🤯買單一共連小費為$999～其實今晚餐飯都不只是價錢的問題，佢每想一款送到實在太寒酸 ，太失禮！如果唔係念在幾年前幫襯幾次都有10分好印象，今次都唔會第一時間再嚟幫襯～下次一定唔會再嚟！免得在失禮自己！食到谷氣😡😡😡 記得唔使向部長投訴，因為佢唔會理你哋！ ","sentiment":"Negative"}
{"text":"地道泰國菜 上次去灣仔食完Samsen碗船麵之後念念不忘一路都好想複卓，期待大碗熱辣辣濃湯泰國船麵。咁啱喺九龍唔想過海，於是睇下有邊度有，結果搵到九龍城呢間昌發泰國粉麵屋。  一入門口見到係超級地道泰國菜，原來金寶，小曼谷d裝修係算靚。兩邊牆壁貼著嘢食相，點菜喺自己睇menu然後按編號寫紙仔。寫完都未必有人嚟收。  於是點左個招牌遊船河, 湯夠濃但係又唔係特別香，裡面有豬肉丸，雞肉和豬潤。總算有類似既嘢落格。朋友叫左海南雞飯都係普通。 反而椰青清甜可口，解渴。 總算係食左個麵。 ","sentiment":"Neutral"}
{"text":"味道還好，但有點失望 呢間野其實之前都有食過，係唔錯既。 入得米之蓮都唔差得去邊嫁啦 環境其實都係同一般茶餐廳差唔多，唔算特別乾淨，不過尚可接受 不過餐具就有種黐立立既感覺 今次食既係單拼套餐 有鹵水鵝配豆腐 + 白飯 + 紫菜湯 整體而言比之前食差左 鵝係唔錯，幾有鵝味 不過個汁係差左，同之前食果陣比差左陣鮮味。 之前食會有種想撈飯食既衝動，但今次真係無呢種感覺。 紫菜湯雖然有唔少紫菜，但味道偏淡，反而突出左陣芫茜味 服務就其實都係一般，因為佢有兩個鋪位，而我又坐左響第二鋪位果邊，所以都無乜人理我","sentiment":"Neutral"}
{"text":"粥點早餐 今天去星加坡玩幾日，天未光就要去機場，check in 完就揾地方食D嘢先，由於太早未有胃囗，只想食D粥品之類，見到food court 有間正斗粥麵，算有名氣吧！抱有希望！ 自助形式，叫咗一碗順德佬鯪魚球粥（$64)同埋一碟蔥花蝦米齋腸($44) 價錢貴D就預咗啦！  果碗粥料都算豐富，仲有幾粒炒香嘅花生米，幾香口，個粥底好靚，夠綿滑同熱辣辣，魚球算新鮮而且有果皮香味，算有水準！  再試下果D蝦米腸，嘩！唔熱喎，腸粉看來是從雪櫃攞出來翻熱，但又熱不透，於是只好攞返去counter 叫店員邦我加熱，但佢地話冇微波爐，我叫佢地是但蒸返熱俾我啦！ 最後碟腸粉食一半就唔想食了！","sentiment":"Neutral"}
{"text":"fresh! 戈個晚上突然間好想食啲冰涼同清淡der food 所以就order咗呢個綠油油的小寶貝 sip ah la都唔夠嘅份量點樣令到我息怒呢? 就係佢真係好fresh同超彈牙 清新嘅情況個感覺就好似detox咗咁 雖然咁講係有啲誇張 但係真心 感覺一流 個汁都抵讚喲 有啲好鮮味的小菇菇 fresh上加fresh 喺menu上面 呢個dish係京林屋推介的 有隻手指公👍🏻喺隔離 有保證嘅  味道：6.5\/10  京林屋  抹茶蕎麥麵 Chasoba  $98  📍銅鑼灣 ","sentiment":"Neutral"}
{"text":"圖片真的只供參考 屋企附近開咗新嘅茶餐廳，走高檔路線，食材選料比較高級。 新開張初期人頭湧湧，即使定價偏高，但食個下午茶都要等位。 入到去，感覺裝修有點心思，頭頂掛吊扇，營造老香港的感覺。 下午茶餐餐牌圖文並茂，有十幾款揀 我一向鍾意食炸物，見到有炸脾就梗係要試吓；老公比較肚餓，就叫咗個常餐。餐牌一再強調炒蛋用嘅係日本農場雞蛋，不禁令我對呢度嘅食物有多少期望。 常餐出現，份量適中。公仔麵煮得啱啱好，厚多士烘得香脆，而炒滑蛋亦的確係有濃郁的蛋味又炒得嫩滑。 然後滿心期待嘅炸雞髀出現啦。。 點解咁燶嘅。。 無炸雞脾應有的金黃色， 只有炸得過了火喉的深啡色。 切開外皮，入面啲雞肉係滑溜有汁嘅，可惜外皮燶到食唔到，頓時冇咗食炸雞脾嘅樂趣 好在杯咖啡唔係一味得個苦字嘅茶記咖啡，尚算味道甘香且帶適當的奶味，勉強為呢餐下午茶挽回小小分數。","sentiment":"Neutral"}
{"text":"一次就夠 經常路過這間西香記都冇諗過食，因為見到d 夾饃好似唔飽咁，今次有朋友話想試下佢，就黎左呢到食啦  本身係出面以為佢好細，原來仲有轉彎同房添。但我地一行5人，佢明明有幾張格唔比我地坐，係都要我地分開，我地自己郁手泊埋兩張係後門既枱仲要比人話會有人出入唔好泊。問題係佢原本張枱已經係個所謂既出入口，我地泊埋反而移開左，仲要根本冇人係後門出入lol,食到一半先發現有間房，頭先冇位冇人又唔比我地！！😕  講返d 野食 個麻醬涼皮一開始食ok,但醬太多，去到最後呢我咁鐘意食麻醬既人都唔想食  個孜然牛肉夾饃好乾，d 牛肉好食但份量好少  個即磨豆漿好多渣，唔夠滑  應該唔會再試架啦🙈  ","sentiment":"Neutral"}
{"text":"味道一般 Day off 同朋友打完波，一支公行下行下覺得肚餓，見到有間台灣嘢食就諗住入去食返餐，只係見到裏面爆曬棚一個位都冇，咁樣冇辦法就唯有外賣，返去阿媽屋企嗰度食，順便探阿媽。  我買咗台式滷肉飯，呢個台式滷肉飯好細碗，我意思係真係細碗得好緊要，而我估計應該係中學女生食佐都應該唔會飽，碗飯連半隻鹵蛋，鹵蛋冇乜色水，一啲都唔入味，根本就好似冇味一樣，又奇奇怪怪有啲日本蘿蔔同埋薑咁樣，嗰啲滷肉味道好一般，食起上嚟唔算難食但就唔好味，嗰啲牛肉未夠淋未夠鬆化，實在太一般，味道唔好食就算喇，仲要細細碗，只能比ok。 ","sentiment":"Neutral"}
{"text":"合格泰菜 過得去 大圍好多餐廳，好多野食，行一轉之後，興起想食泰國菜，見到哩間野，裝修都不錯又唔貴，就行入去試下。  整體來講，表現合格，沒有特別驚喜，也中規中矩。 生牛肉湯金邊粉  上台時牛肉已經係全熟，先試口湯，比較淡口，再連住試左粉同少少肉，覺得...真係比較淡味，只能講剛合格吧。  海南雞飯  唔知係咪泰式既原因，無我最中意點既甜鼓油。 佢切左雞脾位俾我，雞肉幾滑，去埋骨既，點左醬幾好味。至於油飯就無咪香味無咩可取。 芒果糯米飯  紫糯米係面，糯米係底，賣相幾好。配埋芒果食係幾好味既。  以假日午餐來講，唔使等位，又可以坐耐d，都ok既。 ","sentiment":"Neutral"}
{"text":"韓燒牛牛 餐廳既店員有幾個都係講韓文，你同佢講簡單中文，佢都明明地既，但想問野就搵反個講廣東話會好D 原本大醬鍋係冇辣， 但友人實在好想食辣野， 店員為有攞個辣粉俾佢自己慢慢加，點知友人直接就 倒哂落去， 好彩依隻辣粉唔係好辣姐， 如果係勁辣既話都唔知點食 各份肉都兩塊，為左節省時間，各燒一塊好似快D, 唔知係咪雪得太耐， 牛牛一路煎一路出水（仲要係勁多水， 好難煎得靚，可能係我技術問題拉） 個人覺得粒粒牛算係比較好食，其他就一般般 第三碟黑色豆豆，雖然食哂都唔知係咩，但喊喊地又幾有口感","sentiment":"Neutral"}
{"text":"『炒通』你食過未? 『坪洲』係我同先生最愛去既離島，因為佢有別於長洲、南Y島既商業離島風味 坪洲其中一間我地經常去食既都係呢間茶餐廳...無錯...又係茶廳... 其實一直都唔明...點解咁鍾意去茶餐廳到食番舊時既味道? 今次就叫左... 1) 公司炒通 : 公司包括-->午餐肉\/火腿\/芽菜\/洋蔥\/牛肉\/雜豆 配鼓油炒通粉....今次唔知點解見到炒通，於是就試佢一試啦，點解有小小失望，唔係個味唔好食，而係因為佢係通粉既關係，而變得太過粉唔夠意粉\/烏冬彈牙，通粉都係放湯好食D 2) 黑椒牛肉飯: 佢其實唔特別，但係唔知點解，就係食晒...     ","sentiment":"Neutral"}
{"text":"即興麻辣火鍋 男友突然想食麻辣鍋, 即興既野真係好難搵, 本身搵個間又要八點鐘交檯, 個半鐘邊會盡興.. 再搵到呢間\"滾得棧\" 難得話可以任打, 就即刻放工飛車去,見門口有得代客泊車, 不過最後唔放心都係泊返對面停車場。 時間尚早, 只見到兩檯人打緊, 我地一坐底就即叫個麻辣鍋, 而我要個清湯, 因為怕太刺激麻。食物價錢都中上價, 唔算平, 不過某D食物有得雙併, 岩晒我地兩個人, 湯底算OK, 唔太辣, 但唔夠濃, 反而我唔小心食到一粒野麻到成條脷都痺晒。 清湯真係好清, 食物方面都算新鮮, 正常份量, 唯一菜既份量都幾多。 最欣賞係蝦膠, 因為拎到黎我仲望到一隻隻蝦, 心諗以為連蝦都未打成膠就上碟, 但食落就知原因喇 原來未打成膠既蝦係咁爽口彈牙架, 真係必食。 ","sentiment":"Neutral"}
{"text":"想念泰國菜 自從上星期到泰國回來後， 一直念念不忘泰國既美食， 但奈何香港仔淨係得一間泰國餐廳， 而且又貴又多人食， 所以唔太想去 由於而家南港島綫開左既關係， 就多左架小巴直去黃竹坑地鐵站， 又方便左我去尋食， 呢間係同事推介既， 因為我成日都話想食 一行三人去食，點左三個菜， 第一個係泰式炒金邊粉， 我既最愛❤️， 所以我食左先醒起唔記得影相😂 話明最愛，當然係好食啦⋯⋯ 首先，炒得夠味道，酸酸甜甜，好味 又似足泰國食過既，無得頂❤️ 第二個係鐵板蠔餅 鐵板上滋滋聲， 蠔又夠多，基本上食一大塊已經好飽， 再點埋個辣醬，絕呀❤️ 第三個係咖哩炸軟殻蟹 呢個係必叫呀！ 首先佢會配埋個蒜蓉包俾你，係脆既， 然後配埋個咖哩汁😆👍🏻 汁好多，送埋飯都得， 食到最尾，佢仲會送個甜品俾你食❤️❤️❤️ LIKE🙈","sentiment":"Neutral"}
{"text":"工廈西餐 鰂魚涌唔算多野食揀，今日跟同事去了這間西餐廳，店內其實幾細，坐唔到幾多人， 侍應只會送餐，點菜都要自己去櫃枱，我鐘意佢有支付寶，比錢可以順便儲信用卡積分   未點菜前見好多人都點burger,見都幾靚，但唔想食炸薯條咁熱氣，所以點左牛舌飯，飯上菜時見有四片，厚度就偏薄，諗住就咁咬，點知有點un, 咬唔開面刀切細，並且頗乾，有點失望，因為牛舌餅要86蚊   個磨菇湯都好一般，稀稀地，有少少酸   至於我同事點既牛burger 同 雞burger, 佢地話ok, 薯條係幾好個味既   另一同事點了雜菇意粉，佢話自己煮仲好食😅   整體而言，我唔會再去😅😅😅 ","sentiment":"Neutral"}
{"text":"服務同食物質素欠佳 一直住係青衣，星期六日間唔中都會同家人去飲茶，前排呢個位既兩間酒樓都裝修，雖然唔係好平同好食，但就反老人家都會間中去食，勝左夠近。  月頭見開反，同家人一於試下，睇下有無驚喜。裝修係令左，所有野都好乾淨，無論茶壺，杯，碗定碟，都華麗左好多。  睇下餐牌，一點都無變，下午茶時段既點心同組合都同之前果間一樣，變既係價錢，貴左🤷🏿‍♀️果度既服務員都無變，所以服務質素一樣都無變，都係成日當人無到，態度差。  食物方面，叫左個福建炒飯，馬拉糕。福建炒飯好濕，食落好淡口，食左一碗已唔想食 馬拉糕就稍為好d，算係香同鬆軟，會令人想食多舊 整體來說，無論價錢，食物質素，服務質素，都唔理想。呢次既大裝修只不過係換湯唔換藥，寧願行多步路去灝景灣食 ","sentiment":"Neutral"}
{"text":"家常小菜 今晚同屋企兩老黎呢度食飯，小菜由$58蚊起，價錢唔算太貴，由於好想飲湯，最後叫左個二人餐再加左兩個餸 二人餐有一蛊湯，係青紅蘿白湯，味道清甜夠味，但唔係好味精果種，蛊湯絕對夠三個人飲，抵 沙薑雞，沙薑味都幾重，不過肉質略嫌未夠嫩滑 薑蓉沙芥蘭ok 古法蒸倉魚，面頭鋪左肉絲同東菇絲，個魚感覺都幾清，食到魚既原汁原味，但如果比我㨂我可能會要番豉汁 重口味 之後另加既咕嚕肉，微微脆，啖啖肉都唔錯 沙律蝦球（$95)，呢個有啲貴，不過蝦肉爽口彈牙，加埋個醬幾開胃，如果個皮可以炸番香脆就更佳 啲餸雖然份量都不算太多，亦未去到超好食，但帶老人家黎食得飽，佢地都好高興，待應服務也ok, 有keep 住幫我地加茶 唔係想像中咁差，住得近近地可以再食下","sentiment":"Neutral"}
{"text":"宮保雞丁好味道😋, 但成日比蚊子打擾!🙅🏻 琴日同朋友黃大仙dinner, 見到上海姥姥有set dinner又免加一, 每set大概八、九十元到, 7點入去未係好多人, 坐左最入面ge梳發櫈,    2人坐位餐桌唔大張, 上菜後就發現問題了, 可能近廚房位置, 而廚房門又是打開的, 所以不停有幾隻蚊子來回打擾！ 不過餸菜同米飯味道幾好喎！猶其宮保雞丁, 雞肉嫩滑, 醬汁極微辣, 特別香特別好味😋😋, 入面仲有d脆腰果👍🏻 , 送飯一流！套餐可配湯\/飲品, 最後有甜品酒釀丸子, 有加糯米, 有酒香, 但細細粒丸子, 數量少唔覺眼。😅 另一道, 糖醋小排骨, 其實係咕嚕肉兄弟, 個樣一樣, 係味道以甜酸為主, 唔係茄汁味。e個ok 感la, 冇宮保雞丁食上隱感！😜","sentiment":"Neutral"}
{"text":"迷你斧頭扒 今日我生日，老公book咗呢度話同我食牛扒，喺OpenRice訂有八折，但係唯獨是斧頭扒同飲品冇折，一場嚟到梗係食斧頭扒啦，一場嚟到梗係食斧頭扒啦。我哋叫咗七成熟，除咗牛扒，仲有薯條同埋少少沙律，等左15分鐘牛扒終於嚟到，塊扒大概有兩寸厚，大約有兩隻手掌咁大，頭嗰幾啖都OK幾juicy 又有少少肥，切左幾啖之後發覺有少少over熟咗，但係牛肉味都幾夠，塊扒$498，我睇過出邊自己買生嘅都要三百幾蚊，性價比都OK，但唔算係物超所值，食嘢嘅環境都OK幾relax，好多人喺度飲酒食煙傾計，同朋友gathering都幾好嘅。 ","sentiment":"Neutral"}
{"text":"貴價名牌雪糕 因為有現金卷又順道等睇戲 上黎食兩球雪糕 時間就剛好 店舖一邊係雪櫃同收銀處 另一邊有常食座位 流程係先揀好味道 再去比錢  今次想試下平時比較少食嘅味道 就揀左季節限定嘅 橙花同 紅豆 揀埋個甜筒 咁就承惠$65 認真平時唔會食 哩兩個味都唔算太甜 食落各自個味都出嘅 但唔會留下特別難忘嘅印象 亦無想再食嘅衝動  不過雪糕溶得比較快 買完搭番電梯落下一層就已經開始滴落手上 食得都幾狼狽 我諗價錢有一半都落係個品牌而唔係食物本身 都係等下次去食自助餐再試Haagen Dazs雪糕 ","sentiment":"Neutral"}
{"text":"🐟魚湯足料餃子-美味餃子店🥟 餃子看似容易制作  但要做得好食一啲都唔簡單 首先 皮要夠薄 同滑 其次 就係陷料嘅味道、食材嘅配搭 最後 熱湯就係一碗湯餃子嘅靈魂 再好食嘅餃子 無咗鮮甜湯底嘅精華 都唔合格 而煎餃 更加考功夫 如何做到保留餃子陷料嘅肉汁之餘 更加唔會令餃子太油 又或者係乾爭爭 一啲都唔香脆 所以 要做到一碗吸引食客一試難忘嘅餃子 一啲都唔容易 美味餃雖然佢皮唔最薄 但佢係我食過之中 最大隻最足料嘅一間 店舖主要售賣韮菜、白菜餃，以及雲耳椰菜肉餃 三款餃子中 我比較喜歡 雲耳椰菜肉餃 雲耳爽口椰菜清脆 再加埋佢自制辣菜脯 夠曬惹味🌶👅 另外 魚湯飲得岀係用左真材實料 好鮮甜嘅老火湯 唔係落味精💦 如果鍾意飲老火湯嘅話 可以叫一碗靜湯 一解湯快之癮 ","sentiment":"Neutral"}
{"text":"長洲特別推介 襯放假入左長洲吃喝玩樂，難得入到黎，揀係搵下有咩特別野食啦。聽人講過呢間出名食芒果煎糯米飯，咁特別一於就試試佢啦。  店舖離大街有啲遠，要行一段過先黎到。  咁有氣勢嘅店名招牌，加上室內格局，點睇都唔似係食泰國野 呢啲油筒枱櫈好有型，不過店內座位數量好少，而且都幾逼  餐廳內有一個小角落擺賣啲民族衫同飾物 既然聞芒果煎糯米飯之名而黎，當然我地第一樣就嗌左呢個～ 大大舊芒果配三塊煎糯米餅，芒果好甜，煎米餅亦好脆。係幾創新幾搞鬼嘅，不過食完發現原來我地始終都係鍾情於正宗果款多啲～ 另外嗌左呢個香蕉pancake，呢個冇咩好特別，薄薄的，貌相同味道就係正常pancake咁。 上面有檸檬果杯係檸檬蜜糖梳打，杯內加左幾塊乾檸檬片，好好飲，透心涼。而下面果杯係普普通通嘅雜果賓治。  店舖食物價錢尚算合理，質素大致上普普通通。","sentiment":"Neutral"}
{"text":"懷念以前嘅味道 好耐以前每次去都大滿足，但近年自從老師傅 (?) 冇常駐餐廳後，食物質素好飄忽。唔知係因為咁定同區開咗另一同類餐廳，所以客流明顯少咗，露天位置以前近乎滿座，而家好多時連枱都唔set。 全靠個汁所以都仲係好食，但雲吞同以前比有種說不出的不同。 以前去親幾乎都有青口，啲青口大大隻啖啖肉，配埋個菜汁一流。近一兩年轉咗蛤或者蜆，用番同一款汁，價錢相同但份量差好遠（睇相便知，撇除個殼，嚿肉都差好遠），而且總有兩三隻有沙…… 牛扒質素唔錯，冇太多筋同肥膏。最鍾意啲薯角，熱辣辣脆卜卜  跟餐嘅 Tiramisu 質素最飄忽，以前恰到好處，但近年總係濕淋淋，似乎浸得太多咖啡了。 總括嚟講，好懷念以前嘅質素同味道，那一天老師傅 (?) 返嚟就話我知啦 ","sentiment":"Neutral"}
{"text":"唔係想像中咁抵食同好食 去荷里活睇戲，睇完戲黎到呢間野，因為之前夜晚見過好多人食，咁今日見有假日午市套餐，咁又唔駛等位，就入去食啦！  坐位都舒服，有卡位，以為枱面個壺係水，點知原來係茶黎嘅  諗左陣，叫1個海南雞飯餐 同一個新加坡茄汁紅飯，配香茅豬扒 另外送野飲，可以揀熱或凍嘅斑蘭薏米水 另外仲可以加錢叫小食，但都唔算平，所以無加小食  個海南雞飯黎到，賣相都幾好，雞油飯都好香，雞滑無骨，幾好 但個新加坡茄汁紅飯就好一般，其實即係西炒飯，個香茅豬扒又細份，又乾又無味，呢個價錢唔值 斑蘭薏米水，都幾多薏米，但唔覺有斑蘭味，味道不錯  總括黎講，價錢頗貴，質素好一般      ","sentiment":"Neutral"}
{"text":"純粹冇得選擇 週五晚上因為有事忙，晚飯都冇時間煮，決定叫買外賣，附近嘅食店唔多，避開快餐店，行到去深井村嘅全記買外買。 間唔中都喺度食早餐，純粹係因為冇乜選擇，絕對唔係因為味道好… 今最點左兩個餸，外賣自取有9折優惠，一共$113，跟飯、餐湯\/熱飲。 小炒都係一般茶記野，定價$61-70\/款。 平時即場食，味道就好啲嘅，外賣點都爭啲…麻麻地… 炸起就放入外賣盒，雞翼縮得好快，基本上行到上樓已經唔脆。 食落味道有啲快，又唔係椒鹽…又唔係辣…  喺茶記食肉餅都冇乜期待，肥豬肉點都比較多，個人鐘意食肥肥地嘅豬肉，就覺呢個都算合格。 咸蛋唔會好鹹，但又唔會蒸到硬哂。  例湯 例湯熱辣辣，雖然飲落冇乜味，偏淡…但湯料就夠多（沉底）。   餐牌：    ","sentiment":"Neutral"}
{"text":"港式管理的連鎖拉麵店 下午3 點下午茶時間、一條友閑來無事又覺有點肚餓、想喺附近搵食、喺門口見到入面冇乜人、清清净净、咁就決定入去叫返碗拉麵醫下肚先先   ～ 野菜拉麵 點講呢。。。真心講比期待中有點失望、原本諗住下午茶清清地整返碗野菜拉麵可以走肉走油、點知真係太清、清唔緊要、最重要嘅靈魂～湯頭只係得個鹹味、完全沒有期待中嘅層次。。。所謂嘅野菜只係得小量嘅亁野菌菇、火箭菜、洋蔥絲同一片蕃茄咁大把、每樣食材好似各顧各咁、完全融合唔到。。。唯一可取嘅就係熱辣辣、煮麵師傅煮麵嘅時間同樓面同事上枱嘅速度非常配合。呢碗拉麵出品賣$78 另加一 就真係進取咗啲。。。  為有期待下次有機會再試試其它出品。。。 ","sentiment":"Neutral"}
{"text":"二人餐 兩個人叫個二人餐抵食d, 其實三個人都夠食～  二人餐都兩個湯，一個深色同油好多，一個淺色同清好多～  兩個都好飲，油果個更加濃味～ 兩個都好足料，勁多排骨！最重要係夠熱！  二人餐就係多咗碟油菜，要咗芥蘭～  啫啫雞煲 個色水幾靚，但豬潤完全無味～ 反而洋蔥、乾蔥蒜頭好味！不過雞嘅份量都好多～ 依個價錢黎講都OK啦～ 火腩炆鱔煲 火腩嘅份量好多，反而鱔就得大概四件，鱔唔多新鮮，但依個價錢黎講，已經收貨啦～  都係鍾意食佢嘅料頭～ 仲有兩個白飯同兩杯餐飲～ 埋單都係156蚊～ 抵食～ ","sentiment":"Neutral"}
{"text":"同老友食個lunch 和民印象中都食過幾次，日式野，穩穩陣陣之選 今日去紅磡搵個老友食午餐，俾部遊戲機佢，因為我唔玩了，佢又有個小朋友，所以送俾佢 講返和民啦，我到先，入去之前要量量體溫。我個朋友冇量到，唔知點解  我叫左壽喜燒定食$89，有個爐煲住黎食，包埋沙律、甜品（兩粒粉團一舊紅豆餡）白飯，食落唔似珍珠米 個壽喜燒湯底偏甜，我ok嘅，飲左幾啖，有菜、豆腐、紅蘿蔔片、一紮菇好少，幾片牛肉 第一，料足嘅，個人覺得菇可以多少少 可能$89唔俾得太多 牛肉就普通，一般壽喜燒牛肉，配飯一流 ～～～～ ～～～～l 老友叫左滑蛋豬排定食$65，樣就麻麻，冇問佢好唔好食，佢都冇咩點提個味道，應該食得下嘅 包碗湯同沙律 我就凍檸茶，老友就熱檸水 我杯凍檸茶茶味唔夠，淡口左啲 整體叫食得下，但你話再食短期內未必會，但以呢個價就冇咩投訴啦 ","sentiment":"Neutral"}
{"text":"誤導性餐牌與冰室  🍔 睇個地板就知間冰室幾有懷舊feel😂 咁岩下午茶時間去到 嗌多杯正價飲品 個餐就可以半價 但價錢根本冇平到 因為一杯飲品最平都要$39 最多可以叫係加錢換野飲 誤導性極高😓 雖然影落唔係好覺 但其實入面有兩塊牛肉 每塊大概有1.5cm厚度 牛肉味頗重且肉質結實 但塊芝士呢 好神奇地係無芝士味😕 個飽入面係芝麻醬加茄汁 食落好怪 生菜唔新鮮同埋薯條凍左𣺉哂 就算下午茶都真係唔值 可以唔冼食呢個 呢個上枱真係嚇一嚇 估唔到都幾大份😂 窩夫保持微溫 外脆內軟質感唔錯 而雪糕同標榜自家製既果醬就較為普通 另外雪糕溶得好快 得一細球唔係好夠喉 之後睇返食評發現食物質素都幾參次 但無可否認環境佈置一流 懷舊加上歷史氣氛 去影下相都唔錯 ","sentiment":"Neutral"}
{"text":"坐得頗舒適的早餐之選 媽媽話最近新開帶我同爸爸黎試，一入黎見環境偌大，座位間幾有空間感。而燈光、裝飾都不過不失，夠光又幾「企理」，第一印象都幾好 我地3個人坐左張卡住就開始叫早餐食。 要留意10點後假日開始有人龍排隊，唔想排就要趁早！  首先，早餐黎得都快，幾有效率，見所用餐具都叫有誠意，特別欣賞保留傳統熱飲會用既「瓦杯」，沖出黎既熱飲真係特別好飲﹗ 早餐上得快之餘都好夠熱，份量都多，d通粉多到滿瀉，鐘意飲湯既人可能會覺得湯小，多士烘得唔錯唔會太燶。煎蛋都係岩岩好。通粉湯底都唔咸。整體唔錯 ","sentiment":"Neutral"}
{"text":"味道出色，價錢失色 呢期朋友鍾意食辣，於是去試劉一手。坐低後望到個餐牌，如果純睇單點食物價錢同出面比較唔算特別貴。但當食物放到面前時真係嚇一跳，完全係tasting menu嘅分量。建議比較食得嘅朋友要有定心理準備食唔飽。講返食物質素，麻辣湯底的確做得幾好，唔係死麻死辣，味道有層次，不過食到咁上下就唔係加湯係加清水，要扣少少分。另外個麻辣鵪鶉蛋值得一讚，本身醃到就算唔落麻辣湯底都有味。牛頸脊同出面食質素差唔多，唔算特別。鴨紅亦係一個值得推薦嘅食物，好入味。不過最經典莫過於脆骨鯇，98蚊6塊，諗住都係正常size，但居然只有6小片，仲要唔係厚切，完全影響口感。其他食物都冇乜特別唔多作介紹。 ","sentiment":"Neutral"}
{"text":"標準晚餐一人100@ 今日叫咗三餸一湯 咕嚕肉 杞子紅棗北菇炆雞煲  魚香茄子煲  14 （湯 + 飯）  咕嚕肉 係最好食 炸嘅功夫做得好好 唔會炒得過咸，或者過甜  扣分位~~~~~ 杞子紅棗北菇炆雞煲諗住應該係好健康 誰不知原來係將由放入去全部攞嚟炒 同想像中好大出入 呢個菜式都住得有啲古怪 唔係正宗嘅煮法 非常油膩 應該改做\"杞子紅棗北菇炒油雞\"  湯就夠老火 睇得出烹煮咗超過5個鐘 夠甜 有豬骨 又足料  靚仔煮得好食 唔會過軟  餐廳大 但員工比較少 食客多 好多員工都要\"\"跑\"\"住做嘢  標準晚餐一人100@ ","sentiment":"Neutral"}
{"text":"懷緬越南菜 香河呢間食越南菜真係算歴史悠久，N年前享CWB番工都會過泥幫襯。但自從同銅鑼灣分手之後好耐冇食過。今晚約左友人食飯去懷緬一下。 蒸粉卷～ 皮薄饀多，肉碎同木耳都各有千秋，點埋酸汁胃口大開。 牛柳粒紅飯～ 飯質感ok亦唔會太乾身，牛柳醃得入味。 炸蝦餅～ 份量都算多，爽口點埋酸甜醬晤錯，但略嫌太油。 蒜香雞翼～ 呢個有啲失望，蒜蓉同雞翼好似搭枱咁。雞翼炸得太乾身而肉好似冇醃過，冇味。 龍眼冰~ 未至於好難飲，就係藥水梳打feel。另外叫左杯三色冰冇影，友人話不過不失。 呢餐兩人盛惠$350都尚算ok","sentiment":"Neutral"}
{"text":"足料雞湯 諗唔到旺角有咩平價又清清地嘅嘢食，就行遠少少去左油麻地食呢間。  到埗排左十分鐘倒就有位，好彩😌  叫左兩個皇牌靚湯，加十蚊做套餐，包飯，菜，飲品。咁抵無理由唔加掛🤭  1. 花膠螺片雞煲翅  好足料!有半隻雞，同少量花膠螺片。不過湯唔夠味，同埋搵左好耐先搵到啲翅😛因爲睇同花膠好似，仲以為漏左加落個湯到。食落口無一條條翅，七十八蚊唔好期望咁高。有飯有菜有半隻雞，當飲埋個例湯都抵啦😉  2. 椰子螺頭花膠雞煲  同友人個湯味道差不多，係多左椰子味。如果大家唔想食翅又鍾意椰子味，可以試下，有幾塊椰絲吮下，都唔錯咖🙂  另外，我地叫左個南孔雞翼。廿八蚊有四隻。因為漏左單，即叫即炸，所以熱辣辣幾好食😋南孔味同啲雞翼好夾，值得一試。  最後我地都食唔哂啲飯，女士們想減肥，剩係飲個湯食埋半隻雞，可能都夠。 ","sentiment":"Neutral"}
{"text":"101 抵食之選 行過成日見到101既台灣野幾抵食，我鐘意食牛肉面，女友又鐘意食麻辣同冷拌麵，咁岩101都有齊，咁就去試下啦！叫左古早牛肉麵同雞扒麻辣麻醬拌麵。牛肉麵湯底比平時食既深色，但味道不會過濃，蘿蔔大舊多汁又冇渣，有小小蔥係面增加香味，牛肉份量亦不算小。雞扒麻辣麻醬拌麵，麻香味非常夠，唔太食得辣既我就覺得太辣啦！雞扒煎得金黃香脆，邪惡既雞扒食落脆卜卜帶小小甜，好食👍🏻👍🏻2個餐包飲品，凍飲就加$2，叫左凍珍珠奶茶同蜂蜜綠茶，珍珠奶茶較甜奶味重，蜂蜜綠茶就剛剛好。 ","sentiment":"Neutral"}
{"text":"真係要3點3先有嘅下午茶餐 吉野家第一間喺馬鞍山開業嘅分店終於坐落咗頌安邨喇，開頭嘅時候排隊排到離晒譜，依家終於回復正常，冇咩人排隊啦。   星期六下晝嘅三點幾行過，可能好耐冇見過吉野家嘅關係，唔知原來有一個新嘅3點3下午茶餐，點解叫3點3呢，因為呢個下午茶餐真係要3時15分之後先有得食，價錢比一般下午茶餐仲平，只係$20咋   雖然咁平，但份量絕對唔少，有一個迷你牛肉飯，再加一個麻醬豆腐，一條司華力腸，再加一杯嘢飲添。   牛肉飯雖然迷你，但條司華力腸絕對唔細條，個豆腐仲凍凍地幾好食添。如果你下次三點左右行過吉野家，不妨等多幾分鐘，識你一個下午茶餐啦 ","sentiment":"Neutral"}
{"text":"绝非街坊生意 堅道一帶本來只有做街坊生意嘅食肆，而家喺新樓下面舖位竟然開咗 IPC Foodlab! 被裝修吸引入去，簡單而新潮，餐牌設計精緻，仲有大量有機飲食資料。餐單標榜有機，但湯接近一百大元，意粉過百，熱盤過二百，選擇少，無套餐，有機一定要貴嗎？ 叫咗兩個意粉，份量少預咗。素菜千層闊麵只食到茄汁同芝士，另一意粉都係得片片芝士，有機都唔係冇啖好食啩？ 呢啲舖頭做唔到街坊生意啦！蘇豪客可能有興趣，但堅道喺蘇豪再上啲，呢度似乎又未至於吸引到人上多幾層扶手電挮嚟喎！不過見佢有貨架，可能啲有機食材先係主打，餐廳搭單開啫... ","sentiment":"Neutral"}
{"text":"水準差咗 以前喺悅來坊附近返工，會周不時嚟到呢到食lunch，夠近夠方便。 不過自從轉咗工之後就好小再嚟呢到，今次返黎呢到食係因為新工放假，lunch時間搵返啲舊同事食飯傾下計，估唔到又水準又差咗唔小  小妹今次叫咗越式肥牛湯河配龍眼蜜，諗住清清地食啲野又可以同同事傾下計，因為lunch時間有時都唔係太多人唔洗點等位可以坐耐啲。 點知個湯好咸，要落返啲辣椒油去蓋啲咸味 肥牛同粉都唔會話有咩特別，普普通通，但個湯真係咸都我唔識講野。。 之前我都係會食啲冬蔭功湯粉﹑印尼炒飯都正正常常，但今次的確令我失望咗！  龍眼蜜正正常常，唔會太甜落太多糖漿，呢次係我唯一一樣仲接受到嘅野！ 唔知仲會唔會有下次，下次如果再約返舊同事喺附近食飯我都唔會再簡佢了應該 ","sentiment":"Neutral"}
{"text":"不一般的台式 老實說 奶油包朋友提議食『The Night Market』既時候 奶油包真心以為係食泰國野 因為個名有D似 但去到先知原來係食台灣野 食得台灣野 就要叫一D好有台灣感覺既食物 好似手抓餅 呢個好香口 仲有DD似印度個D薄餅 入面好似係有D蛋 咸度岩岩好  牛肉煎餅 份量少左D 但肉汁好多 如果唔係SHARE嚟食 一人一個既會食到更好肉汁  雞扒面線 雞扒好香口 份量係夠既 如果個面線可以多D就更好 魯肉飯 好一貫既魯肉飯 份量唔算多 但味道係唔錯既 加埋半隻蛋 更加好味  大腸面線 朋友嫌佢個醋味太濃 但奶油包覺得還好 成碗有一半係奶油包食左 同埋小籠包 小籠包做得真心唔錯... 好多肉湯 奶油包俾呢餐80分 本來有85分既 扣左5分係因為份量唔夠 奶油包同朋友食完都仲係覺得餓餓地","sentiment":"Neutral"}
{"text":"一試瓦煲奶茶 久聞瓦煲奶茶，去打波前黎食個早餐。 地點都方便，九龍灣站行去10分鐘。 價錢都ok，$31 冷熱同價，豬扒炸過又鬆軟，牛扒入味。個人比較喜歡牛扒。 牛扒一丁，感覺上$3 轉一丁和不轉差不多。轉左麻油味香d。牛扒入味，兒時味道。 至於重點的奶茶，可能叫了凍飲，味道淡左，不過茶味和奶味適中。下次都係叫熱飲！ 豬扒麵，豬扒炸過，又鬆軟，值得一試。炒蛋和平日食開的有分別，呢度係用煎的方式。 整體$31 黎計，都ok。想舒服，坐耐少少，都係茶記果d，呢度都係速食為主。 ","sentiment":"Neutral"}
{"text":"出色雞蛋仔   天氣凍左, 出到街就想食D熱野暖下身, 最好食又方便嘅一定首推雞蛋仔! 今日食左呢間喺深水埗西九龍中心天橋嘅香港雞蛋仔! 未去到已經聞到好香嘅雞蛋仔味, 我地叫左朱古力雞蛋仔, 本身以為只係朱古力外皮嘅雞蛋仔, 點知原來係蛋漿皮入面每一粒都包住朱古力醬, 食落朱古力味好濃郁, 蛋味亦都好香, 每一啖都有暖暖嘅朱古力醬喺入面, 冬天食真係覺得特別幸福!XD 朱古力雞蛋仔嘅價錢係$19, 唔算特別平; 另外有原味 ($15),熔心芝士雞蛋仔($25)等等, 可以揀個最岩你地自己口味嘅來食!","sentiment":"Neutral"}
{"text":"一般般嘅「一粥麵」！ 由於今晚突然有啲突發事發生咗，令到4姨媽好唔開心，所以我們就即刻趕入去天水圍安慰一下姨媽，而我們就約咗喺嘉湖銀座嘅「一粥麵」等！ 我們叫咗皮蛋瘦肉粥嘅粥底煲得都幾軟綿，皮蛋都幾甘香， 而瘦肉嘅肉質就比較「粗嚡」！ 豉油皇炒麵炒得就幾香幾惹味， 但就略嫌麵質比較腍身同比較油膩！ 鮮蝦雲吞麵嘅雲吞皮都算薄身， 但入面嘅餡料豬肉份量比較多， 蝦肉就唔係好多，所以食落比較膩， 至於麵質都幾煙韌彈牙！ 香滑齋腸粉可能唔係即叫即拉，所以質感比較乾同硬， 呢點係令我們覺得比較失望！ ","sentiment":"Neutral"}
{"text":"懷舊控必到 🎥懷舊控📷 🍝工廠區覓食🍝 黎到火炭工業區，唔好以為得工廠，呢度竟然有間好好feel既cafe❗❗❗ 以台灣味做主打既餐廳，我最中意佢既磚牆，裝修擺設的確係好有懷舊格調💓 至於食物方面: 唔少既台式食物，例如牛肉麵、鹽酥雞、厚多士外。嘩嘩嘩😋😋😋同時亦都好international，西班牙海鮮飯、韓式炸雞、意粉、炸魚薯條、日式咖哩、滷水併盤，真係食勻全世界。 今次我試左佢既紅燒半筋半牛麵🍜 味道係偏鹹左少少，如果#濃味控 應該會好喜愛💓 係好夠入味既💓 本人覺得呢同一班好友去hea下的確係一個好地方!!不過呢個位置呢，揸車就會方便D la❗❗❗","sentiment":"Neutral"}
{"text":"輕鬆自在遊 難得平日同老公一齊放假，又係去叉電既時候啦，平日既淺水灣真係少好多人好舒服呀 行行下就揀間餐廳食啦，行過見到有個枱係正路邊可以望住個大海，就呢間啦 環境夠晒relax！ 韓式泡菜豬肉薄餅，個薄餅有點厚，豬肉夠晒入味，薯圈就唔太夠熱同脆 呢個all day breakfast份量正正常常，基本上呢道菜都好難失手，個包有點硬，但我鐘意佢上面配香草醬，塊煙肉煎得唔錯，因為我好怕煎到乾晒個種，沙律菜好新鮮，亦都有黑醋配食，簡單就是美 呢度醒左個環境同感覺，野食質素就不過不失啦","sentiment":"Neutral"}
{"text":"為鴨血而嚟 某日經過行街旺角 發現呢間新店係食台式火鍋 同行四人決定試一下 環境算係闊落乾淨， 不過講真門口嘅接待員 講埋啲唔鹹唔淡嘅廣東話定普通話有少少趕客 不過招呼算係熱情 同行四人我哋叫咗 龍蝦鮑魚 美國安格斯牛羊肉捲 大家都係想食鴨血 已坐低試嘅咁我哋另外叫咗三份鴨血 侍應 都算有禮貌招呼 鴨血講真中規中矩 丸類49蚊半份得四粒老實講真係Cp值比較低 我哋叫咗個鴛鴦鍋一邊係招牌麻辣另外一邊係酸菜白肉， 麻辣叫咗少辣但係一啲都唔辣食食下我哋都要加辣兒酸菜同行三位朋友都覺得 麻麻地 其他火鍋配料例如牛肉羊肉都係普普通通 叫咗幾支啤酒 最後埋單每人375已經係六折咗如果正價未必會再嚟 ","sentiment":"Neutral"}
{"text":"街市鑊氣小炒🔥 今日屋企無人煮飯，所以同阿爸去左街市叫餸食飯。  人稱大埔墟新街市一直都有熟食中心，我地一家平時都好中意係個度食早餐✨ 晚市嘅話我哋通常都鍾意食伍仔記，因為佢地既小菜真係好有鑊氣🔥  今次叫左四季豆，份量都頗多，而且好岩配飯食，阿爸表示食到停唔到口😂 另外，亦都有叫辣子雞丁。 不過同我食開既辣子雞有d出入，我仲以為會有好多辣椒一齊炒，所以望到個賣相係有d失望既。。。 雞嘅份量有啲小，而且呢碟餸似係用咗好多配料黎充當份量。不過個炸蓮藕片係OK嘅，炸得好香脆好似食緊薯片咁！ ","sentiment":"Neutral"}
{"text":"入元朗必食!  除咗布丁燒仲有牛奶布丁架！ 一入門口已經見到好大隻貓頭鷹仔🦉 牆上有指示教大家點樣享用🤩仲有幾張櫈仔同枱～  👓四葉芝士蛋糕布丁燒(左) 🌟人氣no.1 $38  布丁燒即是最上層焦糖布丁，底一薄層綿密芝士蛋糕。  每個布丁面頭仲有一個貓頭鷹烙印🦉  布丁好幼滑、唔算太甜，因為焦糖醬苦苦甜甜。芝士蛋糕口感比較輕盈，芝士味都幾濃郁，但唔似紐約芝士蛋糕口感咁實同漏。蛋糕增添咗實在感，唔係剩係得布甸咁寡咁漏。  評分：7.5\/10    👓法國Sabaton栗子布丁燒(右) $40 🌟冬季限定  布丁臨吞果陣有好強烈嘅栗子味湧出來；同原味對比芝士蛋糕變相芝士味冇咁出，比栗子味搶咗。  ⚠️注意啊依款冬季限定剩係得冬天先有，所以要快啲試啦！ 評分：7\/10   ⭐️綜合  原味-芝士蛋糕味出過布丁  栗子味-芝士味冇咁出","sentiment":"Neutral"}
{"text":"私穩度高既泰國餐廳 依間泰國餐廳係西鐵站隔離，周圍就係得佢1間餐廳，私穩度高，有室外同戶外2個選擇，而且d枱唔會迫到密質質，食得舒服又自在。 食泰國菜一定要食生菜包，豬肉加左辣椒🌶️去炒，特別香濃，配菜食可以減低油膩感，再唔係用黎送白飯又係一個唔錯既選擇🙈 另外仲叫左一堆燒物，有串燒(雞，牛)，豬頸肉同魷魚🦑 串燒配既沙嗲醬最好食，其餘2款醬就有d奇怪，酸酸地又鹹鹹地，唔好食☹️而且魷魚醃得偏鹹，哂左！ 炒飯普普通通，冇乜特別。反而個菜炒得夠獲氣，又唔油喎，愈食就愈停唔到口😆至於個明爐烤魚，用左烏頭黎整，面頭舖滿左蔥絲，再用菜同粉絲墊底，另外仲跟左一碗湯，當燒到冇乜水既時候加既。魚肉幾嫩口，不過食落有少少腥，烏頭都係適合用鹽焗或者豉椒蒜蓉黎整多d - 好味指數:6.5\/10 性價比:6.5\/10 推薦度:6\/10","sentiment":"Neutral"}
{"text":"過山雞好味 好多年前喺荃灣食過幾次大家食，覺得佢個過山雞幾好食 今日喺佐敦竟然見到呢間野，原來有分店！ 可能大家對佢第一印象都唔係咁好，覺得佢同某大快餐店個名好似，其實食既野可以話完全唔一樣架～ 咁多年冇食，今日梗係要揀番個過山雞試下有冇唔同味 套餐係跟飯，冇野飲，34蚊。自己另叫野飲就加多7蚊 如果係跟多個餸(豬油渣)連野飲就50蚊。 今日唔算餓，所以就咁叫左個過山雞飯，唔連野飲個餐 雖然冇野飲，仲要單餸，但有幾條油菜跟埋，其實都已經好夠飽，我仲有兩啖飯食唔晒。 冇食咁多年，好似咸左少少，同埋比較油，減肥人士要考慮一下喇。 ","sentiment":"Neutral"}
{"text":"有人請食lunch 今天靓仔同事話駕車去食lunch,重話佢請，心暗喜……靓女總係有D著數 入到去地方闊大。店子最前部份比較開陽，中間部份，冷氣適中，最入部份，燈光比較黑，  靓仔話坐入面……我係順德人。 首先睇睇al lacarte ok嘅 都係食番set, 化算點， 依西餐餐牌點解4個set 都係香辣嘅？ 我選了大蝦波羅藜麥沙律 Yummy 波羅係新鮮的👍 蝦就少D la,  配上藜麥健康及有口感…… 香辣柚子醬不過不失…… 餐湯係corn soup... 無特别 麵包就熱熱的 配牛油。 靓仔就食焗香辣烤鮮波羅雞扒紅米反…… 好多新鲜波羅播…… 味道他話ok 最后餐跟雪糕……普普通通la 這一餐係屬於ok 以價格評分。 原來這裏可以做member但有乜優惠 我就不大请楚 同事係member, 他用積分今餐不用付錢            ","sentiment":"Neutral"}
{"text":"唔抵食又失望 之前經過呢間野已經好想試 因為本身我好鍾意食海鮮 所以就同男朋友講好咗情人節要來呢度食飯  情人節當日佢冇特別嘅Menu 我哋叫咗一個首爾塔 滿心期待等啲嘢食度 雖然嗰陣啲客人都算係坐左八成嘅位置 但明明啲嘢係生嘅 點解我哋都會足足等左成五個字先到😢😢  其實啲食物大部份都好新鮮 味道都好鮮甜！  \/\/現實：不過呢個價錢 又唔需要餐廳特別加工 只不過係就咁蒸 老老實實去街市買返屋企蒸會仲滿足😪\/\/  食晒海鮮之後 最期待一定係底下嗰煲「粥」 諗住滴晒所有海鮮嘅精華落去 一定會好好味～～  點知 ...... 其實只係湯飯 唔係粥 ..... 完全無海鮮味之餘 根本係咩味都無  似白粥😞😞😞！  可能係我哋叫錯咗魚湯掛 我諗如果我係叫泡菜湯  應該都會食多兩啖囉😭😭最後要打包第2日自己加調味食左佢💔 ","sentiment":"Neutral"}
{"text":"回復水準 是日一個人晚餐, 去左薩莉亞. 果度等位真係超恐怖, 基本上幾點都係要等.....一個人真係有啲唔想等...不過好彩今次等左一陣就有位. 見MENU 出左個新意粉 - 番茄海鮮意大利粉. 睇圖貌似唔錯, 於是就叫左. 仲叫左個挪威煙三文魚做前菜, $24 有咁多塊, 都算係咁啦~ 之前覺得薩莉亞啲野差左, 所以都冇黎一排. 但今日一食, 又覺得好返啲.  番茄海鮮意大利粉內有青口同魷魚, 與MENU 圖相近,  冇花假 個番茄汁幾好味, 青口尚算肥美, 魷魚口感爽口, 都唔錯.  ","sentiment":"Neutral"}
{"text":"lunch望住海境食飯 今日lunch突然想食海鮮，就入左西貢食，之前食過呢間，味道唔錯，價錢算優惠，所以今次都揀返呢間食。  我地叫左個438元二人套餐。 有湯送，個湯係用好幾種海鮮加蕃茄煮，味道好鮮甜。 呢個價錢食到既龍蝦伊麵，當然龍蝦肉唔會好多，得兩三舊可以食😜 今次食到有少少沙，味道可以加d更好。 條魚上左枱先聽到隔離枱講，原來可以同老闆要求條魚免費升級食其他魚，一切有商量😅 瀨尿蝦一人一隻，都算大隻。 普通白菜。 海膽炒飯比隔離x記米芝連餐廳炒得更好食。  2個人食呢個份量食到好飽，味道唔錯，價錢公道👍 ","sentiment":"Neutral"}
{"text":"可望住得意既企鵝食飯  第1次黎企鵝餐廳食野，見到企鵝仔已經好興奮，有d企定定成樽像咁，有d會跳入水入面游黎游去，有d就周圍走，好可愛。 餐牌唔算多選擇 叫左1人份量煙三文魚沙律，沙律菜都幾新鮮，我冇食到煙三文魚，但男友都話算新鮮都唔錯。 叫左個小食拼盤，有蜜糖雞翼，洋蔥圈同埋薯角。我覺得薯角上面有pat芝士，但係個pat芝士上到黎已硬到一舊舊，薯角好冧，洋蔥圈都ok, 雞翼都好難唔ok既。 帶子卡邦尼意粉，帶子都ok, 但卡邦尼醬汁唔夠味，而且麵係用幼麵有d奇怪。 呢杯野飲唔記得左係咩但都幾好飲  睇住d企鵝行黎行去真係好得意，雖然餐廳野食一般，但勝在可以近距離對住企鵝食野，大小朋友都好興奮滿足呀 ","sentiment":"Neutral"}
{"text":"星期五的team lunch 今日team lunch 黎試呢間越南野，佢個門口同餐廳入面都好高級咁，入面好大，好有空間感，好整齊。好多人黎幫襯但晏就黎都唔洗點等位就入到去。價錢方面都偏貴嘅，晏就都要70-80蚊，但以機場食肆而論都差不多嘅。  我叫左個雞絲扎肉檬粉（$68+1服務費），連熱飲。因為樓面唔夠侍應，所以都要等左等先落到單。食物方面比我想像中少，檬粉內還有2舊大白蘿蔔攝左d位，扮到好多咁，扎肉係ok嘅，d雞就雞皮多個雞肉，好失望。如果要俾咁嘅價錢，要食咁嘅質素嘅食物，我唔會太推薦。 ","sentiment":"Neutral"}
{"text":"一起會面 有情飲啡算 夜晚同屋企人去一喜薈麵一起會面，一嚐拉麵。不過去到又唔想食麵 🤭 食左飯，食左個咖哩豬排黑松露蛋包飯。不過就有啲失望勒。 咖哩豬排係偏辣嘅日式咖哩，味道普通，無特別香嘅咖哩。豬排雖然好腍，但一食就知落左好多鬆肉粉，無乜肉味，食完包你自己都唔知自己食緊咩。蛋包飯塊蛋，老過乜，好硬唔嫩滑，亦因爲overcook, 黑松露香味已完全被破壞而再無香味。炒飯底都係撈埋粟米粒而無任何獨特香味。總之成碟都唔好食。 仲要比港島區嘅價錢，憑咩呢？ 可能係店裝潢... 幅壁畫係幾靚。 屋企人食黑毛豬排配薯菜，好食嘅，係同屋企自己煎超市買返嚟嘅急凍豬排一模一樣。 薯菜即薯條，居然可以唔脆，真係好有趣。 而跟湯嘅忌廉湯比我飲左 😂 一飲就直頭喺批發罐頭買返嚟煲熱就算，無重新調味加湯料。 食飽飲illy, 咁真係識飲咖啡都唔會飲呢啲，但靚咖啡邊有錢日日飲。以一般嚟講，係好okay~ 好飲～ 總結：食物質素好一般，可免則免。 落街無野做想hea，飲杯咖啡就相對值得👍🏻","sentiment":"Neutral"}
{"text":"慢煮出咖哩牛 - 意樂 睇完成個lunch menu後，最吸引都係個慢煮咖哩牛，雖然病病地但都照食！到加杯熱奶茶。 基本等5分鐘就上菜，就睇擺盤唔多吸引，但牛坑腩份量非常多，成碗咖哩入面有成十幾舊無骨牛腩加幾舊薯仔。 先評咖哩，食落微辣，辣味會停於口腔，口感偏厚，加上珍珠米食落唔錯，但如果單食就偏鹹，米飯同咖哩比例可自調，個人覺得較適合重口味人士。 再講牛坑腩，因為慢煮關係肉煮到好林，亦入味。但可能因為一大煲煮既關係，有部分牛煮得太耐，肉質變得有少少柴，好可惜。 咖哩薯仔，口感好有趣，外皮韌到不得了，但內就幾軟，係唔錯。 到熱奶茶，嗯，唔夠香唔夠滑太澀，茶底一般，雖然落多奶但都拯救唔到本質。再選一次我會選擇熱檸茶。   總結而言，咖哩牛腩口味偏重發濃，味道非我所偏好。肉質視乎運氣，薯仔口感有趣，奶茶很一般，下次食可能會試其他野食。 ","sentiment":"Neutral"}
{"text":"享受優惠，承受加價 點解會去食： 2019-01-02 遇正老麥做優惠$10\/9件Mc Nut-guts, 下晝咪同成班同事去踩場囉！  食物新鮮程度：⭐⭐⭐ 咁多人去買，炸都炸唔切啦！外皮唔會係淋嘅！但佢擺明係雪野，新鮮？咪玩啦！  食物合適溫度：⭐⭐⭐⭐ 佢而家即叫即整，一定係好夠熱啦！  食物驚喜程度：⭐⭐⭐️⭐️ 嗰頭比個優惠大家，另一頭有就將個超值套餐加成一蚊喎！十蚊雞加個餐都唔發現呀！仲真係好鬼識做架佢！  ————————————————— 服務員態度：⭐⭐⭐ 好唔好都會食架啦，夠平吖嘛！  ————————————————— 最重要系。。。我會唔會再去？ 重遊指數：⭐⭐⭐⭐ ","sentiment":"Neutral"}
{"text":"貴價火鍋 太古城店開左溫野菜。。。代替了之前既pizza hurt.   下午茶時段有7折。。   主要係套餐, 可揀有豬或雞, 普通牛, 同貴牛之選。。 套餐包湯底, 飲品 , 魚滑同蔬菜  我揀左麻辣湯底, 覺得唔多辣。   肉靚。 份量少。  個碗有個隔。。 好正。。可以隔走d湯。  梳打飲品。。大杯但普通。。 麻辣湯唔多辣 朋友加錢叫左藥膳湯。。佢會係你面前倒藥材落去  魚滑冇特別。。 個菜有紅心蘿蔔。好爽口好正  有兩種醬。。一隻好似係柚子。。一隻芝麻。。分別點肉同菜。。。問侍應佢竟然唔知係咩黎。。 ","sentiment":"Neutral"}
{"text":"激死我！ 點解可以冇電話既？ 外賣畀漏野咯！ 今日星期日落雨， 爺爺個工人姐姐放假， 咁落雨就唔出街食喇， 天雨路滑 老人家唔方便嘛。 咁就去開車去新蒲崗買外賣返去彩虹村陪爺爺食啦。 $23蚊就有一碗粉。好抵食。 買四碗粉， 另加兩個菜， 一個豬手。連埋每碗外賣加一， 一共$171. 羅完返到去先發現 我碗雙拼既黑椒牛丸加牛筋 , 錢就收左， 我個牛筋就唔見左。。。 諗住打返去話佢地咁大意， 點知open rice 同埋外賣紙都冇電話。。。。 雖然只係7蚊。 但我呢刻好想食既餸又冇左係好唔開心。。。。重要冇電話冇仇報wor! 錯哂呀  唯有係我媽碗牛三寶度羅返d 筋食。 係好味既， 夠淋又入哂味， 豬手都好好食。 一碗細既都有成7-8舊  d 菜就比較少喇。 唔抵食。 8蚊一個菜重要加一蚊丹賣盒， 既好咁少份量， 不如一個盒裝哂去算啦。 慳返個盒又慳返一蚊。   整體d 餸都係好味既 不過我就好唔開心少左個餸咯 ","sentiment":"Neutral"}
{"text":"人情味快餐店 今日遲左買餸，索性到屋企附近既大快活食快餐。 以前對大快活既印象一般，整體食物質素始終比大x樂爭d。早兩日系報章見到關於杜汶澤既訪問，提到大快活系佢人生低谷時不離不棄，繼續擔任代言人身份，此等情義之舉或者有其商業考慮，但對於普通人黎講確實意義非常，值得一贊 今晚我地叫左臘腸排骨煲仔飯同埋咖喱牛腩飯。食左咁多年，味道如一。 臘腸都算足料，味道唔太鹹。飯焦香氣撲鼻，暖心暖胃。 咖喱辣味適中，牛腩略嫌過老，最緊要系足料。 飯堂黎講，大快活的確好過唔少茶餐廳，希望佢繼續努力，保持質素，做一間良心食肆 ","sentiment":"Neutral"}
{"text":"都是蛋沙律最好味  迷你法式三文治 我自己去法國，就未食過當地嘅三文治啦唔知佢係咪真係法式定港式，但整體來講30幾蚊加杯咖啡算唔錯啦。佢片生菜同埋個番茄都算新鮮嘅但係個蕃茄始終唔夠甜。三件三文治裏邊我最鍾意係蛋沙律，我都同蛋嘅比例好平均，味道很好，至於第二呢就係三文魚醬；切吞拿魚嗰件就唔太特別，因為吞拿魚就好似係罐頭開出嚟嗰種。另外要讚一讚意大利醋，雖然份量少但你點埋佢呢就好好食。 再加多杯熱辣辣嘅咖啡，正確來講係意式泡沫咖啡，咁就真係食到飽飽了。不過始終覺得如果delifrance可以出低咖啡因含量咖啡就好了","sentiment":"Neutral"}
{"text":"慶祝 上星期男朋友生日，Book左枱黎呢度慶祝。叫左個咸豬手同鴨胸，好滿足 特別咸豬手外皮好脆！ 鴨胸個橙味sauce酸酸地好開胃！誠意推介 整體成餐飯都好滿意，美中不足既係訂枱時本來request左係甜品上寫Happy Birthday，比個surprise男朋友，但佢地話冇呢個服務。 只係好奇怪，用朱古力漿係碟邊寫字都做唔到？？冇呢個服務都係第一次聽。 不過anyway..佢話可以提供蠟燭比我都ok la。點知到上甜品時，個位男侍應真係遞上一份插左蠟燭既pancake到我地面前，而重點係支蠟燭並冇點著。 本身想比驚喜男朋友，點知侍應比返驚喜我！ 直到我講Happy Birthday~~個位男侍應先行去拎火機幫我地點著支蠟燭 都唔知係呢間餐廳既做法係咁丫？定係呢位男侍應太「聰明」  除此之外，over all成餐飯同service 都很好。","sentiment":"Neutral"}
{"text":"有愛台式餐廳 點·子·巷 (鰂魚涌)  上網見到呢間台式餐廳有興趣想試😅 搵咗一陣搵唔到😖 可能因為本身我唔識路啦😛 咁我就打電話上去餐廳問🧐 估唔到嘅係佢哋嘅職員好好咁樣出嚟搵我帶我去間餐廳😳😳 呢個服務真係要比好高分🥺🤩🤩呀  台式肉燥噹🍚+羅漢果茶熱飲 $42 下午茶來講份量都好足夠😗，都幾唔錯  炸腐皮魚角🐟 $24 呢個佢既酸酸甜甜嘅醬都幾開胃😛  點子炸雞🐓 $38 食落唔會覺得超級熱氣🤓 唔會覺得非常有罪惡咁 哈哈！🤣 另外只要Like佢嘅Facebook專頁👍 就會送兩粒花枝丸🍡  行開食下tea☕️ 同朋友傾吓計 呢度都幾舒服🙃 ","sentiment":"Neutral"}
{"text":"加細碼海鮮 其實平時食開另外幾間，見門口個婆婆咁健壯招客，見到呢間人山人海應該唔會太差掛。見到有堆學生哥枱面啲嘢都幾大件就去試下  跟嗰啲學生叫人頭計嘅海鮮餐，我哋得兩個叫咗個2人份海鮮餐⋯⋯  椒鹽賴尿蝦：隻賴尿蝦勁細隻⋯⋯我寧願佢兩隻變一隻大啲既俾我🤦🏻‍♀️炸得係脆既，味道都幾好唔會太鹹，但真係無肉食 豉椒炒聖子：啲聖子全部幼過手指尾🤦🏻‍♀️丟返落海養大啲先啦，都係果句，我寧願佢俾小幾隻但大隻啲，而家太細無咬口又唔鮮 芝士龍蝦伊麵：見到頭兩碟，對隻龍蝦都冇乜期望果然係細隻個虎蝦，都冇所謂喇，但係可唔可以汁多啲同有味啲黎撈下個無味既麵 清蒸海上鮮：叫個呀姐埋黎，八卦問呢條咩魚黎，佢都答唔出。海魚黎講佢都叫失敗喇又唔鮮仲要鞋到一個點 海膽炒飯：估唔到成餐飯最好食係佢，你當佢普通正常炒飯黎睇，飯粒分明唔油味道剛好，但係佢係完全冇海膽味架 ","sentiment":"Neutral"}
{"text":"南乳炸豬手～掂 剛剛清明拜完山，夜晚同屋企人去品香樓食晚飯，依舊人山人海，好在一早有訂位，但都要等10分鐘，坐底左即刻order我媽媽最鍾意食既招牌菜南乳炸豬手、南乳雞翼，而我老公就order左生炒糯米飯，我個妹就order左火燄牛柳粒，我個仔同囡每次黎到都要order舖頭最出名既凍朱古力，食左幾年，品香樓既食物質素都keep到水準，尤其是炸物既菜式都好得，去到order任何一款炸野都好食，價錢又合理，但係食得好趕，因為太多人等位，所以食完d夥記好快清枱想叫你走～係依度差少少～ ","sentiment":"Neutral"}
{"text":"平價台式飲品 今日喺青衣工作， 突然癮起想飲珍珠奶茶🤤  但係又唔想特登兜路去買， 於是在附近的『八方雲集』買左杯珍珠綠茶。  因為怕肥所以叫左少甜， 飲落真係無乜甜味， 茶味就好出👍🏼👍🏼 好岩我胃口，又解渴～ 自己本身好中意飲綠茶， 所以只要有綠茶我就滿足了💕  『八方雲集』啲珍珠係特別細粒嘅， 雖然細粒珍珠無乜𡁻頭， 又無咁彈牙， 但係就粒粒都好軟熟 唔會好似啲大珍珠咁，有啲軟有啲硬😓  一杯珍珠綠茶只係十二蚊， 同平時係711買支茶差不多價錢， 絕對飲得過！  不過想俾少少意見『八方雲集』， 就係全店都用即棄餐具實在太唔環保☹️ 外賣用即棄餐具都明白嘅， 但係堂食都即棄就真係有啲接受唔到， 我堂食過一次之後都唔想再去了🤭 雖然食物味道好好⋯⋯ （上述內容只係我嘅個人意見，希望食店可考慮作出改善💕） ","sentiment":"Neutral"}
{"text":"蕭先生的軟腳蟹堡 全人類都說及嘅burger b,就係我屋企樓下，但都要花左兩個月時間先食到，因為一路想去食嘅軟殻蟹堡去親都話無。  上一代人講得啱，希望越大失望越大。抱住200%嘅期待去食，原來都係不外如是。  講番個包，有一塊蛋，原整既一隻細軟殼蟹，係一細隻！咁都算喇，醬汁比想像中少，因為呢個包比較軟身，加上個蟹無咩味道又得d 空氣，咬落去其實感覺唔係好踏實，如果唔係有蟹腳我都懷疑自己係咪食緊軟腳蟹。坦白講食豬柳蛋漢堡比佢仲實在。其實味道方面真係不過不失，或者換番一個質感豐富既包，軟殼蟹大隻番d, 醬汁多d 濃味番d , 或者會吸引我食第二次。  加廿蚊配左個單骨雞同可樂。雞翼唔覺佢有調過味，雖然係咁我都要食晒佢，否則我係唔會飽。  罐裝可樂已經係我呢個餐最欣賞嘅地方！第一終於有番正常既味道，第二要飲晒成罐可樂先有七成既飽！如果女仔去食都勉強夠飽，如果男仔食我勸你買多個包或小食。十分滿分黎講我會比6分，三分係食物，3分係對蕭明星既感情分，完！ ","sentiment":"Neutral"}
{"text":"飲茶下午茶時段 諗唔到下午茶同婆婆食咩，所以兩個人就去咗樓下商場飲茶，因為下午茶所以野食同早上既會有唔同！  首先我地叫咗個油雞叉燒米線，湯底唔咸清清地所以好岩注重健康既人食，油雞同叉燒都唔會話好細舊，份量岩岩好咸咗d 所以我最後幫婆婆食多幾舊 之後我地叫咗蝦餃，好多蝦係入面而且皮薄，好食！ 仲有叫咗個雞蛋叉燒腸，叉燒腸一定要分開幾舊食，叉燒一粒粒，好足料 仲有辣味鮮魷，唔會話好辣，個底仲有少少粉絲，好食！ 最後我地叫咗兩個甜品添，陳皮湯圓紅豆沙仲有芒果布甸！個紅豆沙好有驚喜，古唔到係用心做，d陳皮真係入囇味，紅豆沙絕對唔係粒未解凍個隻！ 個芒果布甸入面有芒果肉，唔係hea你架！  下午茶時段飲茶推介:海港酒家  ","sentiment":"Neutral"}
{"text":"伯爵茶鬆餅 今日得閒走咗去葵涌廣場掃街 事隔幾年又來到呢度 發現多咗好多好嘢食 見到呢間pancake店 望落去好似好靚咁 就去order啦~~ 但係好可惜係抹茶口味已經賣晒 所以唯有退而求其次叫咗個伯爵茶 個伯爵茶聲稱係用twinlings做嘅 等咗大概15分鐘左右 ~ 就攞得 食落去都有好大嘅伯爵茶味 但係冇我想像中咁鬆軟 佢加咗啲蜜糖落去 但係啲蜜糖好快已經索晒 變相只係食到好少蜜糖味 我覺得作為飯後茶點還可以嘅 $35有兩件 性價比都OK 下次都希望可以試到抹茶味~~ ","sentiment":"Neutral"}
{"text":"小王 下午茶 今日和一大班舊同事過黎鑽石山荷里活廣場睇戲 買完飛 之後就落黎 食呢間台式小王牛肉麵 之前我地lunch 都一直有食開呢間 覺得好好食 今次過黎懷念下佢嘅味道！！ 間店選擇的種類 有好多 就連下午茶的餐牌都相當吸引   $ 47  必點 台灣半筋半肉牛肉麵 麵底 可以揀粗麵或者幼麵 都可以 小編覺得粗麵 食起黎會更有口感 又彈牙 牛肉 好有牛味 五會煮左好耐好柴既感覺 ！！  至於湯底 就有小小失望 冇咗以往既鮮味 可能分店唔同嘅關係 。 $ 49 台式肉燥炸豬扒飯 台灣既肉燥 真系冇得頂 好好食 小小肉燥醬可以食一大碗飯 件炸豬扒都大大塊","sentiment":"Neutral"}
{"text":"飲杯手工啤看海 入西貢如果只係諗住食海鮮, 就真係大錯特錯啦 呢間朋友介紹既餐廳, 唔係吸引在野食, 第一樣野佢竟然係同我講: 個名好搞笑架, 叫無問題 個名咁好記, 當然深深印係我腦入面 黎西貢玩就過左黎試啦 原來係對住個海～ 仲要氣氛好好, 加埋音樂好有外國風情呀 對正海邊坐係木櫈既感覺好舒服😌 最開心係有好多本地手工啤酒揀, 同埋侍應好有禮貌, 會拎啤酒比客試飲 係香港有呢d咁熱情既餐廳真係少有 不過世事無完美, 佢既缺點係: 出菜慢\/野食唔好味\/炸雞成口都係粉\/無味\/焗芝士通粉除左夠熱之外,亦無第二個好處 雖然講得有少少過份. 但意見係: 飲杯野去傾計就爽,  野食既話唔好太高期望 ","sentiment":"Neutral"}
{"text":"有午市優惠 朋友有張Teamwise 卡。響機場食野都有折頭。  今日行過板前，見到十二點九前埋單，用卡有六折。計下數都係六十蚊左右就有個烏冬餐。就坐低試試。 雞扒烏冬分開上已經比較窩心。雞皮脆得黎有照燒味！但以照燒黎就太脆了，唔夠濕！  烏冬湯好濃味，但烏冬偏小。食完好似無食咁。 跟餐仲有兩件三文魚同兩件蝦壽司。三文魚偏薄、蝦既甜味完全食唔到。或者因爲Wasabi 味太重,所以連蝦味都食唔到。  食埋個壽司先至叫個肚無乜空虛既感覺。  坐在迴轉枱望住師傅整其他刺身飯。就真係覺得呢個烏冬太細喇。","sentiment":"Neutral"}
{"text":"Cost savings 老公話好耐冇食沙嗲王 以前拍拖間中都會嚟，咁我同老公應該有幾年冇食 所以今日我哋去開餐 老公同我最鍾意就係呢個蟹肉豆腐煲 跟住老公又好想食焗牛肉飯 所以我哋決定散嗌 因為個餐係唔可以同時叫呢兩樣主食 我哋另外仲叫咗個沙律 平時沙嗲王好快就上菜 今日等左四個字先有得食😶 不過當豆腐煲上菜嘅時候 我就好唔高興，又係cost saving  我哋以前食嘅時候係滿晒㗎 但今日見到又縮左水 不過因為呢𠒇嘢太膩，所以呢個份量其實還叫做合格🙄 Anyway, 又係份量減少，都係地主賺哂 好唔高興 不過公平講句食物味道係不變嘅 ","sentiment":"Neutral"}
{"text":"男人飯堂 其實每次泥土瓜灣都係因為剪頭髮，剪完同朋友食個晚餐先回家。 今次泥食師傅推薦既平靚正男人飯堂試下。一入去真係好多男人自己食個晚餐 我地2個女仔入去感覺好奇怪，哈。。 不過餐廳好多卡位，讚！餐牌種類都好多，小菜。晚餐。扒餐。常餐乜都有 我吾中意係一坐低，個姐姐已經企係我隔離問食乜野啊？我想講我睇都未睇 之後叫佢等一陣，一分鐘已經再問食乜啊。oh no!!!!!!!!!當時又無乜人，點解要催我😶最後求其要2個小菜。包白飯同例湯飲品。 湯我地無要，反正吾飲吾好浪費  豆腐斑腩：炒得幾香同好大碟，斑腩都有6件，吾會覺得太油，送飯一流 ！ 沙拉骨：我地係其他地方食都吾會甘。就係超級多沙律醬！真係太多好酸，我地係食到刮走啲醬，真係太多醬😐吾好食，但份量都多。。 食完嗌埋杯飲品就走。。。。。","sentiment":"Neutral"}
{"text":"焗飯有改進空間 勵揚之前係俊宏軒嘅時候，我經常去食早餐或晚飯，佢地既小菜又大碟又夠火喉，掋食又好食。 自從搬左去天一商城之後，就少左去食，今日同朋友行完街，諗住順路，就去好耐未去過嘅勵揚食晚飯。 座底望個餐牌比以前貴左，我都明白搬左商場舖位，而且地方大左，租金一定比之前舊舖貴，所以價錢貴左係正常。店內掛左好多舊香港照片，可以認識到以前香港係點，幾有趣😁 焗白汁海鮮飯 海鮮有魷魚、青口、蟹柳、蝦等⋯分量幾多下 焗粟米龍脷柳 龍脷柳好大塊，而且幾好厚，芝士分量啱啱好。 不過本人覺得焗飯焗得唔太夠，有改進空間。 ","sentiment":"Neutral"}
{"text":"正常牛腩麵 土瓜灣開到凌晨一點既牛腩麵。 一入去其實無乜人。因為我入去嘅時候已經係夜晚12點。一入去已經聞到一陣牛肉味。一坐底就 無慮即決！ 牛腩粗！ 因為套餐所以有埋魚皮同埋野飲！ 40蚊！邊到揾？超級好食又未到。只能講正正常常。 魚皮可能跟餐，所以都好少！ 野飲都吾洗特別講。因為都係正常味。 環境就預左吾會好華麗，吾會好干淨。 所以吾好有咩要求！ Staff就得一個樓面。一個煮面。一個沖野飲！樓面一個打10個。 落吾切單。又吾夠人攞野食。 我碗野都放左幾分鐘先拎泥。","sentiment":"Neutral"}
{"text":"新潮麥當勞 最近好多朋友都話呢間野好食，搞到我都要試一試！試完之後感覺良好，基本上是一間高檔麥當勞。賣的產品簡單，漢堡包，熱狗，薯條，雞扒包。飲品方面，故言之有汽水，奶昔，和啤酒。可能有意因為店舖位置在戲院側邊，其實某程度上有少少感覺好似係一般戲院的場內小食部。😂😂😂  食物質素方面不錯。漢堡包的牛肉非常之鮮美，肉汁多，所以拎起手食嘅時候啲油滴到成手都係。可能呢啲就係叫做新鮮嘅代價。😉麵包亦都出奇的軟熟。蕃茄亦非常juicy。$50一個基本漢堡包，算係值回票價啦！  唯一覺得飲品超貴！一杯small size可樂，誠為$24蚊！一個cheese fries要$36。咁樣一個餐就$110！其實都係好似喺麥當勞咁，比完錢等拎嘢食，之後就自己去搵位坐。free seat。其他所有sauce，都係自助形式，自己任拎。不過，唔知點解環境比較嘈雜。 ","sentiment":"Neutral"}
{"text":"好多餡嘅車輪餅 睇雜誌知道美孚開咗間車輪餅舖， 今日去完多多買鳥結糖順便去車輪餅小姐買車輪餅。 有4款車輪餅就一次過每款要一個。  原本想返到屋企先食 ， 但途中聞到香噴噴嘅蛋糕味，即刻企喺條街攞一個嚟食， 抽中個朱古力， 個餅熱騰騰又軟綿綿再加溶咗嘅朱古力一齊食👍😍😍。返到屋企再食埋其他。 抹茶： 有D苦😩😩；紫薯： 無乜特別；  oreo阿華田麻糬： 好新鮮嘅配搭， 塊麻糬好正。 最可惜無我最喜歡嘅紅豆。 做人真矛盾， 當人人都買紅豆車輪餅又嫌人無創意; 見到呢間舖有新idea 但偏無紅豆味又好失望。真好！睇instagram知道西九龍廣場都有得賣了。 ","sentiment":"Neutral"}
{"text":"荃灣店無左，要黎到元朗 先前喺荃灣食開，但近期嗰間鋪俾珍珠奶茶鋪取代左，要黎到元朗先可以食。 元朗店附喺炸雞店嘅小角落。 一個冰櫃放曬，一目了然。 有兩個套餐：「石爪套餐」$32 同 「忘不了套餐」$27， 總共6串。 每一條都會浸一浸比較thick 嘅醬汁，（肥媽嘅汁係比較「稀」，但係兩間都好食。）  我哋叫左： 生腸 - 爽脆 石爪墨魚 - ok 豬頭肉 - 有少少肥肉，但都係爽嘅 反腸 - 岀面比較少有，同生腸一樣都係爽脆，有咬口嘅。喺套餐入面，生腸可以換反腸 鵝腎- ok  魷魚- ok 我哋無加甜醬，店員會喺每一串上面加麻油、芥辣，加埋比較thick 嘅醬汁其實已經夠味，無需要額外嘅甜醬。","sentiment":"Neutral"}
{"text":"食飽咗都忍唔住入去食 專登嚟筲箕灣食好嘢~ 其實已經食飽咗,但仲周圍行搵吓仲有無好嘢夜晚食 行到去東大街差不多盡頭~發現咗間細細哋嘅店~ 行埋去睇~竟然係花膠撈麵~仲有原盅燉湯~ 嘩~見到咁補~雖然飽飽哋~但我超鐘意飲湯~ 入去叫個湯飲吓坐吓都好喎 地方唔係好大~但都都唔算逼~ 我哋其實7成飽~我決定咗飲湯 係朋友仔未決定食咩好~ 呢個時候,我feel到店員有小小想吹我哋叫嘢食 但朋友仔一於小理 我揀咗   都好足料  而朋友仔最終揀咗 套餐 朋友仔話味道一般~ 套餐仲有碟油菜同一杯嘢飲~但我掛住飲湯,無影到 食完好滿足啊～ ","sentiment":"Neutral"}
{"text":"粥品小店 今日天氣寒冷，決定食碗粥暖暖身。呢間粥店已經試過幾次，雖然店內環境有點擠迫，但附近粥店不多，而且呢間粥店嘅腸粉幾好食，所以每次嚟到都必點。 作品選擇多，價錢算是中較為吧，勝在夠大碗和料多。 我揀咗咸瘦肉粥$27 ，瘦肉切成一條條，份量幾多，個人認為如果瘦肉咸d更好吃。粥底幾棉滑，加上青蔥非常香。 我每次都會點香蔥蝦米腸$17 ，因為鍾意蔥又多又香又脆嫩，加上大量嘅蝦米，口感十足。而且腸粉新鮮又滑，我估應該係即叫即做嘅。而且我好欣賞腸粉豉油嘅調味甜甜的同腸粉幾搭配。 ","sentiment":"Neutral"}
{"text":"午餐不錯 第二次因為邀請而免費入海洋公園，雖然佢地的marketing冇提供任何餐飲優惠，但今次因為帶咗奶奶去，佢有長者優惠券，我地可以有食滿$200八折，抵過上次去灣景餐廳  原來點食物可以選一人或二人份量，我就點兩份二人份量的食物，一個兒童餐和一份薯條~~~     薯條都幾大份，大大條，好好食~~~ 帶子意粉幾好食，帶子都OK~~~ 個豬扒好脆~~~ 兒童餐本身係想俾昕昕食，點知昕昕和我一樣鍾意食薯條多D，昕昕爸爸最後幫手食晒成個餐  呢度最低人均消費要$100，用咗8折券後要俾$735.70，如果我地係六個大人食可能唔夠飽，今次因為有老人家和小朋友，所以食得飽，昕昕等食野時有細姨和她的男友陪她睇企鵝，開心到差點忘記返埋位食野。    ","sentiment":"Neutral"}
{"text":"超級無敵邪惡 係Facebook見到介紹呢間餐廳既厚多士，雖然好罪惡，都係忍唔住來食！兩個人霖住叫一個厚多士，後來店員話要每個人都點一樣，所以我地就點杯綠茶來飲。 坐係出菜位，體住廚房倒左成半罐煉奶落去西多士度，成個人都震驚了哈哈。拿上來既時候同F都不約而同哇左出來。真係超級邪惡！ 好厚好大件，有蜂蜜煉奶同牛油，我地點葛係入面夾抹茶醬。 大到唔知要點切落手！體住D煉奶真係打曬冷震！西多士炸得幾香脆既，但真係好甜！抹茶醬味道不算濃，不過就剛好中和左D甜味。 兩個人飲好多綠茶先可以食完呢個，建議真係多D人來食會比較好！","sentiment":"Neutral"}
{"text":"CP值好高既LUNCH 每次見到呢間餐廳都座無虛席，難得老細比我地早放LUNCH，當然第一時間去排呢間主打泰式野既餐廳。 當日12:30去到都係排咗一陣就有得入座。 望望個MENU，都幾多款式簡，最後決定食泰式燒豬頸肉配油飯 (HKD 48)，再加配我最愛既凍奶茶。 係個飯味黎之前，佢係有得自助refill 湯，睇圖都知真材實料，對於冇湯水既我係好幸福既事，而且仲要冇味精同唔會死咸!!! 一大隻雞腳。 我心愛既奶茶都係冇得輸既，好泰味呀，好似番左泰國咁~  主角到左啦， D豬頸肉好香好Q，咬落去唔會太DRY而已有汁TIM! 我好欣賞佢仲有加條菜心,青瓜 同蕃茄比我，唔會話人多就賣相唔得! 重點係油飯用雞油去焗，雞味唔太重，不過咁先好，唔會太膩! 而食厭左油飯味仲可以點一點洋蔥醤油! 總結: 味道唔錯，LUNCH 黎講 50多元已經算合理!","sentiment":"Neutral"}
{"text":"炸到阿媽都唔認得 咁啱之前見到fb介紹長洲小食, 又好似唔錯, 於是入開去就試下, 當然係要食主打介紹的炸脾啦~  呢個係下午茶餐, 但冇薯條或者沙律配, 只有炸脾一只, 等我滿心期待時, 竟然見到一只來只非洲的雞脾, 炸到黑忟忟, 雖則黑忟忟, 但只係個皮脆, 啲肉都仲有肉汁, 唔會乾哂, 都還算可以.  叫佢走甜, 但竟然話沖好哂, 只能少甜, 唔可以走甜 不過佢都唔算好甜, 而且茶味都算幾濃~  其實係雲吞麵果啲雲吞, 不過炸咗, 但又係炸到偏黑, 可能係佢啲油問題, 唔係新鮮油  呢間嘢順路可以一試, 專登入就無謂~ ","sentiment":"Neutral"}
{"text":"平價lunch 之選 之前經過好多次都冇行上去試下，前幾日同朋友唔知食咩嘅時候突然間諗起呢間餐廳，於是就摸黑上去。佢條樓梯真係好暗，有2次差啲跌親。 上到去之後見到其實都幾多人，所以真係酒香唔怕巷深😂😂 經典牛肉漢堡 我哋叫咗個意粉同一個burger , 個包意外地好味 , 雖然乾左少少，不過其實塊漢堡扒都幾厚身，食落有牛味，唔係話完全唔juicy，如果再多汁啲，完全係同出面成百蚊嘅漢堡有得揮🤤 不過佢塊菠蘿好juicy ,令個burger食落無咁膩。隔離嘅薯條好似HeSheEat 果種炸到脆同少少棕色嘅類型，食落唔錯😋 忌廉汁菠菜蟹肉意粉 個意粉就麻麻，個汁太水，味道太淡，完全食唔到蟹味。 最後講下環境，其實環境唔錯，坐落幾舒服，侍應態度有啲好好，有啲就少少西面，不過就食物水平，可以再去食😋","sentiment":"Neutral"}
{"text":"經濟實惠的自選魚生飯 去開尖沙咀行街，又唔想用太多時間等餐廳，lum去左厚福街碰下運氣，咁岩見到呢間食魚生飯，又唔洗等位（可能好彩） 見個價錢okay，最後就入左去試喇 ！ 可能時間尚早，餐廳未滿座~因爲太肚餓既關係，我同男朋友好快就點左想食既魚生飯組合，我叫左一個自選魚生飯，揀左帆立貝、吞拿魚、油甘魚、三文魚，另外再叫左海膽帶子三文魚丼。 上菜時間快，魚生飯望落似樣，件數亦唔少，以百幾蚊食到咁多款刺身，價錢都幾經濟實惠。整體味道都唔錯幾新鮮，唯一不足係魚生有點薄，性價比黎講算唔差，特別適合想食early dinner之後仲想行街既朋友！  海膽帶子三文魚丼  自選魚生飯（帆立貝、吞拿魚、油甘魚、三文魚）","sentiment":"Neutral"}
{"text":"久違的黑椒味 今次嚟到Pepper Lunch搵食！ 自從冇去公司附近嘅food court～應該有1年以上冇食過pepper lunch 喇～ 喺數碼港飲完果汁又想食少少嘢～就2個人叫咗1個飯～ 黑椒牛肉飯套餐 ($53) 一倒汁落去已經「喳」一聲～鐡板上醬汁躍動～ 香味隨之湧出～真係誘發食慾嘅好幫手！ 不過味道的話真係每間分店都差不多～ 肉都係冇咩肉味～粟米就係清甜的！ 呢間分店可免費加大飯～不過我哋就冇試了～ 跟餐飲品只有百事可樂～完全唔好飲！ Pepper lunch只可算為飽肚～稱唔上美食呢～ ","sentiment":"Neutral"}
{"text":"牛坑腩好普通 去入境處做完個証行左上電梯一直上去上面搵LUNCH 食 都接近放LUNCH ,學生都一大堆人 好多食肆都排成十幾人 見到呢間冇10人就行入去 都好快就可以有位座底 睇睇今日早午餐,有5 個選擇 炒貴勻.我見4處都係叫呢個,應該冇死 都好好食夠味道.河粉唔會一舊舊 仲有碗例湯送 河粉份量都唔算多 入面有肉絲數埋都冇10條 火腿絲都少量 講下凍奶茶是幾好飲,好香夠滑 唔太多冰 另一個叫牛坑腩, 呢個套餐就真係貴 粉一碗,盛為 $52 連野飲 食落去又真係冇咩特別,一舊舊既牛坑腩 坑既位就好少,肉都唔算好多 飲品都冇什麼問題 都起碼好濃味唔會多水而冇味 2個人成100蚊..好似去左中環 唔太抵食","sentiment":"Neutral"}
{"text":"廣告魔力 有冇人同我一樣，俾個廣告吸引到而想去食呢個咖哩牛腩飯？😂 . 呢排成日聽到黎諾懿個大家樂廣告：獨特香料，帶出微辣香甜嘅咖哩汁，加上椰奶菠蘿，配上一層筋一層肉嘅牛腩⋯⋯ 呢個廣告我聽\/睇到十次以上⋯⋯ 明知咪又係大家樂，但我都俾廣告影響到而想去試吓😂 一打開盒咖哩，見到咖哩面頭有好多油🤭睇廣告睇唔出原來呢個咖哩會落咁多辣油㗎喎😂😂 . 我已經唔係第一次俾大家樂嘅廣告吸引到😂 好耐之前大家樂有個原條鰻魚飯嘅廣告又係好吸引，點知就中咗伏啦🙄 好彩今次嘅咖哩牛腩飯唔算係伏🙈但今次嘅薯仔煮得唔夠腍，薯仔入面仲生生哋🙁","sentiment":"Neutral"}
{"text":"72分勁飽肚既韓國炒辣雞 星期六下午沙田新城市多人多到針都插唔入，間間餐廳到等成10張檯，終於上到7樓呢間柳氏家有位，以前係韓國食過，覺得好好味，唔知黎到香港會點呢～入去試下啦！ 午餐set, 百幾蚊可以食鐵板炒辣雞，再加任食炸雞或者任食韓式火鍋，最後因爲有朋友唔想食炸野就揀左火鍋。 餐包飲品任飲同前菜任食，泡菜唔錯，其他可以試一兩件就夠啦 開爐後，阿姐會幫你將雞同配菜倒晒落爐炒，視乎跟餐揀咩再加入飯或麵一齊炒。  但可能人手唔夠，阿姐唔會幫你炒晒D野，落晒落去後，要自己動手炒下，唔係好易燶。 食晒個炒雞，其實已經好飽，再加上火鍋料唔係特別吸引，所以都唔係食左好多。  總結：味道同食法都同韓國唔同，可能因爲要配合香港人飲食文化，所以加左任食環節。雞唔入味，食到只係表面D醬油味，火鍋料好小，又無咩特別，唔個炸雞會唔會好D呢～  溫暖提示：記得一路食要一路搞下個鍋，唔係好易痴底！","sentiment":"Neutral"}
{"text":"大件夾抵食，但味道一般般 大件夾抵食，但味道一般般 新年要搵酒樓食飯，一啲都唔易。最後訂咗百樂門宴會廳。因為係新年所以佢要我地食套餐。$1588半圍，已新年黎講，價錢算合理。雖然係六人餐，但佢份量都幾大，所以我地八大兩小食都夠食。 上湯珍茵大蝦伊面：味道一般般，不過不失 乳豬拼盤：拼盤OK，叉燒好食 沙律卷：又凍又諗又冇餡，唔好食 燒雞：燒雞多肉入味 清蒸海斑：阿媽話覺得有泥味 笑口棗、椰絲杏仁餅：從來未食過咁難食嘅笑口棗，又淋又唔脆。椰絲杏仁餅都好難食，太甜同埋太多椰絲 紅豆湯圓：湯丸好大浸豬油味 ","sentiment":"Neutral"}
{"text":"提早過聖誕之奇妙之旅 今個週未一於提早過聖誕，入迪士尼樂園玩返日～  一早決定左會留到晚上九點睇埋個巡遊先走，所以中午食完野先入樂園。入到黎當然唔少得去玩下遊戲同睇下表演，一路玩直到六七點睇聖誕樹亮燈同飄雪，影完靚相就選擇左係美國大街既大街餐廳食晚飯。好多一家大細都係度等食飯，等左15-20分鐘終於入得，我地兩個人唔算好肚餓，所以叫左一個沙律同burger share (因為仲想食waffle 做甜品)   哩個特式沙律材料十分豐富，有牛油果、雞胸肉、牛肉、三文魚仲有龍蝦，d菜都幾fresh   之後個和牛漢堡肉質唔錯，幾juicy 配埋薯條同沙律幾抵食，我地兩個人夠食，最可愛係個茄汁係米奇造型架😍  最後食埋個米奇造型waffle，可愛滿分。  睇埋個巡遊由夢想世界就返回現代化既香港，完成哩個奇妙之旅～ ","sentiment":"Neutral"}
{"text":"傳說中隱世牛腩麵 因為有個聖誕市集 所以好日都唔去赤柱既我都去左赤柱度行個圈 行過見肚有D餓又見到前面突然間有勁多人排隊 所以我都跟住去排 聽前面D人講話原來呢間係赤柱必食又好好既牛腩麵店 下午3點至開 我地岩岩好係3點就入左去 所以基本上都唔洗等位就入左 一入到去咩都唔識 就跟人嗌左個牛腩河 點知店員話冇哂牛腩 我就嗌八寶河 點知原來有得揀嗌牛雜河 我即刻轉！！！！ 好好彩個店員勁好人咁幫我改單 牛雜河 食評：份量唔算多，但食得出個湯底係用牛腩煲出黎，河粉唔會太淋吸哂D水，因為我見個廚房都係即叫即整咁，因為太多人，牛雜質素唔差既，不過每款第一塊，有點唔到喉唔到肺 又未到咩隱世咁勁，只能說是不過不失","sentiment":"Neutral"}
{"text":"臨過關食返個午餐 難得平日放假，梗係要搵啲野做輕鬆下。一於跟埋親戚朋友上深圳玩，臨過關前先去上水醫個肚，然後就黎到上水匯呢度喇   時值下午一點，難得唔使等即刻有位喎。感覺呢度似係開左無耐，舖面同裝修都算新凈😌 呢個價錢喺同區黎講唔算平喎 好彩逢平日都有兩個特價餐 驚喜係白湯有麵包粒，唔係間間茶記都會咁做架🐒 跟餐加廿蚊可轉紅豆冰。奶既粉量相當多，豆粒size比較細，飲落唔過癮，要扣啲分👎🏿 呢個係星期三其中一個特價餐。即使已經估到個麵既味道會係偏向清淡，但都估唔到個食落係幾乎無味。不過呢，唔愛濃味野既朋友可以一試既 瑞士汁令食既人更開胃，除此之外無咩亮點 茄味比平時食開既焗豬濃郁，但焗燶左既位睇落有點多了   呢度有啲卡位可以望到上水舊墟果邊，如果可以坐到果邊，一邊食一邊睇下景，個feel 都算唔錯丫😄","sentiment":"Neutral"}
{"text":"有點兒失望 上個月同朋友食過一次品香樓，感覺樣樣菜色都幾好，所以今晚帶屋企人試試。 我最想食既係薑蔥魚雲煲，上次黎分量好多，件件魚雲都幾大件，可惜今次真係失望左😢細細件完全得D骨，分量又少得，好在味道仲keep到 蒜香黃金蝦，蛋黃好甘香，食完D蝦碟底仲有原隻蛋黃，撈飯超正，係好味既 炸大腸，鐘意食大腸既真係必食，香脆可口 風沙雞，好在淨係叫左半隻，太干了無乜味 椒鹽九肚魚，外脆內軟滑，唔干好味 最後一味係豆豉鯪魚油麥菜😭呢味真係唔開心，我本身唔係食得咸既人，但呢味無聞無味，仲要出曬水，豆豉鯪魚都搵唔到咁滯🤦🏻‍♀️ 總體黎講好食既就好好味，唔好食既就差到一個點🤦🏻‍♀️唔知係咪兩個唔同師傅。 遲D我都會再試多次，希望以後可以維持住個水準啦，唔好再令我地失望","sentiment":"Neutral"}
{"text":"茅盾的心情 知道呢度有一個 scampi 任食套餐，雖然限時45分鐘，不過 scampi 始終自己買或者出面食都唔平，所以就黎試下....  Scampi 當然好食，個餐仲包 soup and either steak or fish and chips. 抱著性價比當然食牛啦，不過大失所望.... 叫得自己扒房，塊牛扒無乜可能差吧，不過呢塊牛，firstly very under seasoned , secondly 比較tough, 其實心入面好想同老闆反應，不過佢非常好客年紀又大唔想太過直接，所以都係大家交流其他野啦！service was very good , just that the steak was very disappointing. 好想再去食過不過如果塊牛又係甘既話..... ","sentiment":"Neutral"}
{"text":"試過下就算喇 平時都鍾意試新嘢，見佢平平哋，賣廣告又賣到咁行，一支公梗係去試下啦。  其實唔係咁鍾意一條隊買嘢，一條隊攞包。都係鍾意以前一條隊買完野即刻攞到貨嗰種方法。因為試過用新排隊方法就咁去買杯汽水等咗十分鐘，就係因為佢要處理之前號碼嘅訂單先。如果用舊方法，唔使一分鐘就攞到杯汽水啦。  講番今次個包先。鋒味安格斯~煎蛋肉醬包套餐($41)配普通中薯條，飲可樂。 個包好散收收，啲肉碎一路食一路跌。肉碎似普通肉醬意粉嘅味道，連埋塊厚漢堡扒總之就係成口好肉肉肉。唔係話難食，但食咗一次，可以話俾人聽試過就夠喇。 ","sentiment":"Neutral"}
{"text":"Menu 竟然無價錢⁉️ -  今晚睇完戲都晏咗，喺呢條電氣道都唔知有咩好食🤔。 因為太肚餓嘅關係啦，見到呢間叫「天后串燒餐廳」，兩條友就錄咗入去啦🏃。  坐低咗，攞住個menu諗住叫嘢。點知有嘢食名，但冇價錢嘅🙀.......... 算吧啦。都坐低咗。咪照叫囉。  鍋燒烏冬🥘（$70） 豚肉生薑燒飯 （$65） 羊肉串🍢（$68） 豆腐串🍢（$30） 其實嘢食分量唔算多，味道一般般。 但係如果個menu有寫價錢，寫明幾多，會好啲囉。唔使等到去埋單嘅時候，先知自己食嗰啲係幾多錢👉👈。     ===============  天后串燒餐廳 地址: 天后電氣道89號地下","sentiment":"Neutral"}
{"text":"班戟館 位於屯門比較偏僻舖仔細細嘅呢間班戟館， 店內嘅雅座只有十餘位， 而環境係以窩心做設計， 店內的座位有梳化，有長凳， 整體上設計到好似有一種家嘅感覺。 梳乎厘配焦糖雪梨加焦糖雪糕 顏色: 擺盤都好精緻， 士多啤梨鵰成玫瑰花放喺cream上面， 糖粉灑係碟上面營造出落雪嘅感覺 香味: 梳乎厘上堂嘅時候陣陣蛋香飄過嚟， 感覺甜絲絲， 刺激食慾 味道: 梳乎厘嘅蛋味好足夠， 食落口號金香味味， 蛋香會喺口腔內回甘， 雪糕係焦糖脆餅味， 特別要讚一讚嘅係佢個焦糖雪梨， 外面嘅焦糖脆脆哋， 雪梨香香甜甜，食落好有質感。  由於梳乎厘係即叫即整，所以想食嘅朋友就要耐心啲等下啦。","sentiment":"Neutral"}
{"text":"不得不寫的下午茶 正如標題一樣，今次呢個下午茶真係不得不寫，你可能話大快活間間都一樣，倒模出黎有乜好寫但真心，係南區黎講，食過咁多間大快活，華富邨呢間絕對係number one 今日叫左個雞脾西多士紅豆冰餐，加左個雪菜肉絲米。盛惠50蚊，呢個價錢係一般茶記就已經絕對食唔到啦 首先，佢個紅豆冰，紅豆既份量一d都唔孤寒，如圖所見，超過一半係紅豆 其次，西多士半煎炸到金黃色，切落去係鬆軟，而唔係死實死實，配上煉奶同牛油，依家一路打都一路回味緊！ 雞脾方面，燒脾既Size唔算細，皮脆肉嫰，熟到岩岩好離骨。一路切，一路讚口不絕 而個雪菜肉絲湯米雖然味道好標準，但佢上面個pat雪菜肉絲既份量絕對係其他舖既兩倍 由於佢係專人送餐，所以可以排除因為我靚仔而益我既可能性，經過今次之後，我諗我會特登坐車入華富食個tea！絕對推薦比大家！","sentiment":"Neutral"}
{"text":"刀削麵 見到屋企附近開咗間新嘅四川野 鍾意食辣嘅我就走左去試吓 喺間七仔隔離 入到裏面呢就會見到廚房 同埋都有幾張枱 上面仲有一層 大概有8張枱 口水雞--雞脾肉 個汁太酸了 麻辣好少好少 我男朋友唔食辣都食到 味道系濃既 可惜酸左啲又唔夠辣 魚湯--我試左啖湯 無乜魚味 不過畢竟呢間唔係sell魚湯咁其實都接受到既 可以當佢系濃味既清湯 麻辣湯(中辣) 辣度夠辣 但麻味無乜 刀削麵都ok既 不過有啲真系厚左少少 腩肉幾林同入味 麻辣湯$25 刀削麵+$3 腩肉$7 響鈴$5 油麥菜都幾新鮮 翠綠又爽口","sentiment":"Neutral"}
{"text":"高質台灣食店 元朗台灣小店：羅東肉焿番 - 呢一間位於元朗嘅台式小店 店舖雖然細 但係食物質素非常高 尋晚同朋友5:30已經到達餐廳 所以一去到已經有位 - (5粒⭐️為滿分) 1. 芋見紫薯吐司 $45⭐️⭐️⭐️⭐️ 入面嘅芋泥係凍嘅🤣 但係好好味 好香濃嘅芋頭味 😍 芋泥好滑 芋頭愛好者必試  2.肉鬆芋泥吐司 $40⭐️⭐️⭐️ 佢嘅餡料加左肉鬆 有種又咸又甜既味道 第一啖覺得味道真係好特別 但係我就覺得 芋見紫薯吐司好食啲🤣  3. 1號羅肉焿湯餐 $78⭐️⭐️⭐️⭐️ （羅肉焿湯+細魯肉飯+冬瓜茶) 招牌嘅羅肉焿湯好好飲 湯內有好多舊肉 加埋佢嘅辣醬 酸酸辣辣好好飲😍 而滷肉飯係配上半熟蛋 魯肉好香 真係好又係台灣食嘅味道 冬瓜茶好好飲 入面竟然有啲黑糖味🤣 - 係一間食物質素好高嘅食店 非常值得大家支持🤘🏻 - 📍 羅東肉焿番 (元朗) 元朗鳳翔路69號建輝大廈地下5號舖 🚦元朗站A出口，步行約10分鐘 ","sentiment":"Neutral"}
{"text":"食少次無損失 以前住深水埗 想食糖水必去松記 難得經過入去想當年 朋友叫了 雪山$21 我叫了芝麻糊$15  雖然知物價上升 加價無可避免 但朋友那碗雪山 眼看還可以 西米露加雪糕 以為夠甜點知無咩味 因為西米露都幾稀 好似加了好多水 花奶都唔夠 要問佢地攞 不過雪糕依舊好味 再來就是芝米糊一開始不錯 但唔知係唔係我無攪底 個底好似漿糊咁 一粒粒癡底 之後我想問佢攞一杯細水飲  店員好無禮貌咁答我’無水喎‘ 其實無就無唔洗’喎‘我  最後埋單 大家記得人地唔收毫子的  包括五毛 否則收錢時會話你的  對於食物我覺得還可以 只是態度...below average la 食糖水都係想甜點 開心點 但見到班店員 下次都係轉場好了","sentiment":"Neutral"}
{"text":"沒有想像中的美好  黎到大澳，梗要黎張財記食蝦豬餅！蝦豬餅個名好鬼得意   黎到呢到已經有幾個人排緊隊。 $18一件，真係有少少貴-_- 好好賺 不過都係買左兩件，希望真係好味到可以彌補我心靈上既缺陷啦。 呢間鋪好有系統，每人都有唔同既工作，唔會踢哂腳 餅皮首先要煎到兩面金黃，我想食舊燶啲既， 佢果然就俾舊燶既我 DD 哈哈A_A 然後就筆啲蝦醬炒豬肉，好大羹！ 啲員工好熟手，整兩下就搞掂，終於食得！ 燶既餅皮果然有點油，加上新鮮滾熱辣整好. 我既手.............................. ._. 有一刻唔想拎部手機出黎影，當然最後都影左 一啖咬落去，啲豬肉果然好多汁，加上有淡淡蝦醬味 食多幾啖有啲膩。啲生菜唔太好食，不過都可以balance返啲肉味 無想像中咁正，可能我見到個價咁貴，無意中將要求提高左。 但呢個全港得一間，入到大澳，確係值得一試。","sentiment":"Neutral"}
{"text":"半價優惠 因為訂枱有食物半價優惠，餐廳睇落又好似幾有特色咁，所以揀左呢間。  餐廳內6、7成滿左右，觀察到絕大部分都係因為有訂枱優惠所以幫襯。 Bacon wrapped chicken非常地super dry ，雖然入面包左菠菜，啲肉都係乾到救唔返，味道尚可，香草醃得唔錯。薯蓉、配菜正常。 Potato gnocchi in pesto sauce，係全晚最正嘅一碟！薯球咬口同味道都做得好好，配搭creamy嘅pesto好似夢幻組合，再加埋巴馬臣芝士同火箭菜，好食！ 左上方係side dish Spanish rice...話就話Spanish，不過食落好重香料，似Indian rice多啲，其實味道都唔錯嘅。 Pepperoni and cheese flatbread...實在太咸... ","sentiment":"Neutral"}
{"text":"Nice ah 咁岩男朋友接放工， 都成8點幾， 見到呢間餐廳有好多likes， 就即管試一試😏  嗌左兩個set dinner  1）帶子黑松露意大利飯 鐘意黑松露嘅人，一定會😍😍 Creamy 度岩岩好，唔會太「漏」， 而且啲帶子都好大粒， 入面仲有細細粒帶子，爽口並彈牙☺️ 2）BBQ Ribs 個汁帶蕃茄味，但略嫌太酸， 而個Ribs就太肥仔，唔夠淡淡肉， 但咁嘅價格，咁大嘅份量，都係抵😌 仲有甜品同龍蝦湯 先講個湯，酥皮幾脆，味道剛剛好， 我自己就喜歡將個酥皮浸落個湯度， 但要扣分就係，個湯太少啦😞😞😞 多返啲湯就唔駛將係食酥皮😂 而甜品就揀左跟餐嘅， 朱古力雪糕🍦球同綠茶紅豆慕絲 朱古力好味啲，仲加左杏仁片，抵讚😘 但個綠茶就無咩味，紅豆又太甜☹️ ","sentiment":"Neutral"}
{"text":"選擇多啲放題🤩 放題而言，大瀛喜唔錯 ! 第一選擇好多！  魚生整體都幾presentable! 唔錯的！好多種可以揀，連帶子都有！🤩🤩 熟食推廌饅魚！啲汁好味，饅魚又新鮮！ 羊架都好juicy!唔太食羊嘅我都好鐘意💛 一口牛都係必食！食落好高級！ 天婦羅🍤都好高味。唔多粉又唔油！ 個人就好鐘意牛油栗米🙈 甜品選擇都唔少，由macaroon,到雪糕都有。 最出色係藍莓芝士蛋糕🍰 ！   美中不足係地方比較迫，又多人，唔太傾到計。不過氣氛唔錯，好熱鬧🤣 二百幾算唔錯～ ","sentiment":"Neutral"}
{"text":"[觀塘] 被低估的低調咖啡店  上網又搵下觀塘有咩未食過 搵到呢間 門口真的很低調 平時行過都未必覺眼 成間餐廳都好靜 絕對可以安安靜靜食個lunch 廚房位置一目了然 店員得2個 可能要等多少少時間 餐湯- 忌廉蘑菇湯 唔係平時好稠的湯 而且入面仲有好多蘑菇 調味濃淡適中   南瓜 煙三文魚意大利飯 $82 上菜時見到都覺得好大碟 份量十足 而且有南瓜香味 除了滿滿又香甜的南瓜蓉之外 入面仲有碎洋蔥 三文魚亦落得唔手軟 絕對係用心之作 不過真係太大碟 食左一半已經食唔哂 建議可以叫少飯 唔洗浪費食物   Latte (加$18) 拉花拉得好靚 飲到尾個圖案仲Keep到 而且咖啡豆的口味岩我 唔會苦 總結呢間店選擇多 食物質素唔錯 可以再來！","sentiment":"Neutral"}
{"text":"可以一試 葵涌廣場係掃街人士必到之處，今次筆者第二次黎呢間炸雞店食，都係叫左呢個抵食嘅套餐，有雞又有小食。  呢度炸雞係即叫即做，保證夠熱。內裏唔會乾，亦有肉汁。炸粉包得好好，唔會甩到周圍都係，亦好鬆化。而薯條用幼薯條，接近m記口感，亦唔會淋哂，喜歡m記薯條的話可以一試。  再加上自選嘅shake shake粉，為雞同薯條著上最後一件名為美味嘅衣服，令你番尋味。 用餐日期:19\/1\/2019 是餐費用:$38 味道:7.5\/10 環境:6\/10 性價比:6.5\/10 ","sentiment":"Neutral"}
{"text":"Lunch Buffet 🍽 @ The Farmhouse Lunch Buffet 🍽 @ The Farmhouse . 是日表姐既BB女百日宴，所以去左食lunch buffet！刺身區有三文魚、呑拿魚、油甘魚等等，油甘魚最推薦，味道最鮮油脂又多🐟凍蝦唔錯幾爽口彈牙，Parma ham夾埋蜜瓜好食～熟食方面💫牛扒牛味濃不過稍為硬左少少🥩；有原隻熟蠔，但係有啲個殻打開唔到，同埋去貨後要好耐先fill返！燒鵝就挺唔錯，夠晒肥美👍🏻仲有粉麵類🍜，魚蛋蘿蔔豬皮等餸就覺得無乜驚喜，湯底如何有特色啲例如擔擔\/喇沙會好啲啊🙃燒烤區有燒大蝦🍤，質素發揮得唔夠穩定：第一輪燒燶晒，第二輪就燒得剛剛好，食得返蝦既鮮甜味，係正架！🤤 . 甜品方面🍮有職員即場製作crepe，之後可自行加配料，有大量水果可以選擇好似蜜瓜、蜜桃咁，都可以加埋朱古力同士多啤梨醬！🍓不過件裝蛋糕選擇唔多🧁，芝士蛋糕、栗子蛋糕等細細件係好，但味道就一般了！ ","sentiment":"Neutral"}
{"text":"平民上海小食 想喺灣仔食到平嘢其實都唔係咁容易，今日口痕痕想食上海野但又唔想食咁貴，搵到呢間平價上海小食鋪頭，真係正 一個人食但係立立雜雜乜嘢都想食，咁黎就就冇錯啦 <鍋貼$3.5@> 叫咗兩隻鍋貼食，比起平時八方雲集食嘅大粒少少，新鮮煎出嚟熱辣辣，都幾好食 <生煎豬肉包$10> 新鮮豬肉包好大個，有成隻手掌咁大，唔想食飯叫個豬肉包食就啱晒啦，食完之後到三成飽 豬肉包唔算皮薄，不過麵包煙煙銀銀都幾好食，豬肉餡都算係足料 <凍豆腐花$13> 豆腐花都係不了，完全冇豆腐味真係麻麻地，食咗幾啖就放棄左，下次唔會再叫 ","sentiment":"Neutral"}
{"text":"荷里活都有親子餐廳 搵餐廳同小朋友食晏，係香港真係選擇唔係好多。難得荷里活廣場有間，襯星期五放半晏，帶小朋友黎試下先。  由於星期五下晏同埋訂左台既關係，完全唔使等，直入餐廳。  一入去有賣野同整雞蛋仔既地方。仲有一個位置有玩具俾bb玩，讚。  午餐簡左雞扒沙律同牛尾飯。  雞扒炸得香脆，沙律菜都好新鮮。 牛尾有火伴住, 但唔知係咪預俾小朋友食既關係，味道好淡。  兩杯餐飲稍為遜色，凍檸茶茶底帶好似花茶包既味道，唔係好岩心水，凍柯華田都係偏淡味。  另外叫左個原味雞蛋仔，雞蛋仔有公仔樣，小朋友見同食得好開心。  成餐小朋友仲走左去玩玩具，大人就有餐好食啦。 ","sentiment":"Neutral"}
{"text":"燻蹄好味,唔怪得咁快賣哂~! 見到尼間永樂燒味小廚,就好想食燒味~  店家有一邊廚窗掛住好多燒味, 好有氣勢,同有好多個燒味專員喔~ 就入去試吓先~ 一試我又係試左3日, 尼個飲食習慣真係好搞笑!  佢個燒味餐$30 (應該係下午茶時段價錢)  第一日我點左 切雞燒鵝瀨粉配熱奶茶 **(燒鵝要另加$5)  切雞我要求食雞胸位,香軟啖啖肉 反而額外加錢既燒鵝就一般, 有一堆醃料留嚮啲骨度,一啜爆咸,有啲失望...   第二日我點左 叉燒燻蹄瀨粉配熱奶茶 啊~ 燻蹄好有驚喜啊~  燻蹄皮Q彈肉質林滑夠實淨~ 上碟前仲加左啲麻油做調味~ 好香啊~   第三日我點左 切雞燻蹄瀨粉配凍檸檬茶 食左2日,對於我黎講,我覺得尼個係最佳配搭, 但係燻蹄賣哂,咁我就轉左叉燒~ 其實我都鍾意食瘦叉燒既,佢個味道都唔錯, 但舊叉燒真係有啲硬  ","sentiment":"Neutral"}
{"text":"機場三哥退步咗 作為譚仔三哥忠實fans，就算黎到機場 都要食碗米線先上機🛩🛩🛩 今日又嗌左三哥酸辣，小辣，雞肉，魚腐米線😎 同凍檸茶🥃🥃🥃  之前都食過機場呢間分店都唔錯🙈但係今次嘅食就退步咗😧  第一 :份量少左，對比起其他分店食開嘅份量呢度好似減一蚊小米線咁樣🤔🤔🤔 第二 : 啲米線應該係一早就煮好咗嘅上枱嘅時候仲係一舊舊 要liu開返佢先至正常返，應該都係因為呢個原因所以啲米線比較腍   第三: 土匪雞翼都係一早盡整定，出嚟係微暖(雖然都係好好食😂😂😂 )  最後可能因為太忙，嗌左走飲管都走唔到(試過其他店係得嘅，想環保下遮其實)🙊🙊🙊🙊 ","sentiment":"Neutral"}
{"text":"角落既小小拉麵店 係粉嶺食lunch，好多時都出聯和墟，忽然醒起有間拉麵未試過。  去到望多兩眼先見到間野，係街角比較唔起眼，入到去係一貫既拉麵店座位，可以坐到大約20個人。  我叫左年糕拉麵，因為去開既拉麵鋪都冇見過，諗住試下。我以為佢冇蛋，所以加左醬油蛋，點知黎到先知有蛋，好彩我鐘意食蛋。 醬油蛋我覺得一般，唔係溏心蛋，味道係ok既 至於個麵，我叫左小size，普通食量既女仔都會夠食。冇乜鹼水味，麵質唔錯，但係可能因為有兩塊炸年糕，令到個湯好油。年糕好大塊好飽，冇乜特別，就係一舊炸年糕。 男朋友食爵士拉麵，中size，個價錢同我果個差好遠 好似係味蹭味，牛肉份量都好多，其他料不過不失。  整體黎講，佢d野都唔差，但係冇乜驚喜，唔會令人有想食第2次既慾望。如果想試下唔同拉麵鋪既，可以試一次。","sentiment":"Neutral"}
{"text":"還可一試的早餐 真係冇幾可晨早流流入天水圍食早餐🥣😅男友話之前食過呢間漁樂都唔錯，話個滑蛋炒得幾好，咁就試下啦。 餐廳環境係唔錯既。我諗比起其他茶餐廳或快餐，佢既早餐特別於唔係食沙嗲牛肉麵嗰啲，麵包係食提子🍇丹麥酥而唔係多士。食厭平時嗰啲都可以來轉下口味。 煎雞扒都大塊，而且雞扒係醃左啲香料，所以惹味啲，雞扒汁就唔算好特別。男友個魚柳就仲大塊，亦唔會炸到好油。 滑蛋🍳就還好啦，都唔會好乾身。不過男友就話同上次比今次係冇咁出色。話明魚露炒，老實講我就食唔到魚露味，同埋男友話上次明顯落左啲檸檬🍋葉碎去提味，今次就冇左呢回事了。 ","sentiment":"Neutral"}
{"text":"足料雲吞麵 窮人恩物🌝 今晚OT到成9點幾😪肚仔已經餓到咕咕聲😭 返到大圍既時候，好多餐廳已經收左舖。。。 見到呢間雲呑麵店仲開緊，就入去食個宵夜先🤪 入到去搵位坐低啦，先發現原來呢間雲吞麵店既麵食係好平，單餸麵都只係$25碗，簡直係窮人恩物（糧尾都可以考慮下佢😂)  由於太肚餓既關係，我就叫左三個餸，雲吞牛肉煎魚餅麵。  雲吞皮薄餡靚，入面有原隻鮮蝦好爽口，另外牛肉亦都好鮮嫩，煮得岩岩好，好值得讚👍🏻煎魚餅如果可以另上會更好，雖然味道普通，但係份量十足。  呢餐可以話係大滿足！！！","sentiment":"Neutral"}
{"text":"呢個價錢，呢個環境，野食份量大，抵！ 其實男人搵地方食野要求好簡單，價錢唔太貴，地方乾淨企理，招呼唔會無禮貌就OK。呢間餐廳樣樣野都叫做齊既，唔多覺佢係新開張。咁啱其中一位老細係到，我都有同佢讚返真係幾掂，傾多兩句又知道真係唔容易。環境望落幾靚，仲要有小型舞台，老細話係晚晚都有音樂表演喎。到份食物黎到，其實我都係求其揀個餐試下，見到個份量就知一定夠飽。先唔講味道，份量就令我覺得抵食啦。我唔係好識食，亦好少周圍特登搵野食，呢間幾滿足到我。老細話夜晚氣氛會好唔同，下次醒起再睇下有無緣再見。 ","sentiment":"Neutral"}
{"text":"為打卡而來的特色餐廳🤠 同朋友食完飯經過入咗嚟呢間dragonfly,嘢飲方面我覺得佢哋嘅signature cocktail 其實冇乜特別，味道一般。屬於名大於實的酒吧  店舖設計非常特別，但係若果有密室恐懼症的其實都不建議來，另外燈光非常暗，對最鍾意影相打卡嘅人來講其實影出嚟嘅相都唔係太靚，而且店舖真係好細，我哋三個人其實有一個人都冇得座  我叫咗個甜品，由於太黑其實根本上都睇唔到係咩嘢食，只見到兩團圓圈的貌似雪糕嘅甜品  價錢有點昂貴而且隔離枱有鬼佬叫whiskey,但係份量超級少，好難理解一杯whiskey 竟然小過1cm高🤔🤔🤔 ","sentiment":"Neutral"}
{"text":"突然燒肉🤦🏻‍♂️ 話說今日係慈雲山附近，突然想食燒肉，就諗起呢一間。  星期日，夜晚七點三左右到門口，等咗45 分鐘總算入到去裡面。  燒肉。放題。極上果個餐。  一坐低無耐，9 唔搭8 送咗以下嘅野過黎。 松葉蟹 + 兩片牛，兩片豬頸肉，兩舊雞。  一個字 HEA .... 我寧願你唔俾我好過，下價貨之餘搞到個網燶晒底。    之後，不斷叫咗好多肉，根本分唔到，只係知自己有食牛。豬，雞，海鮮。    有一樣野，真心推介。就係一口牛，果口牛有5cm x 5 cm x 5cm咁大粒， 底食到呢 但真係好難燒囉！！！！    其次就係佢啲海鮮，都唔鮮，叫乜鬼海鮮。蝦肉無咬口，又唔脆，又唔係林，唔新鮮咁。 啲三文魚，好似人地魚乾伴食，碎到呢，散晒。    是次燒肉體驗都幾失望，想過下口癮都可以嘅。反而想食好野。。。。openrice 下其他啦🙈","sentiment":"Neutral"}
{"text":"墟有其表豐富日式丼 好有🐮一當然要帶佢食好西啦，之前因為有bb而被禁食魚生，而家做左媽媽終於可以大解放，我今次特意揀左呢間超級豐富既魚生丼，遠到而來一定要食返夠本🤣 本身諗住叫龍蝦刺身丼，可惜我地太遲去無曬了😭唯有叫其他特色丼了 我地叫左雜錦刺身丼同蟹腳海膽丼，再加無花果沙律 兩個刺身丼都非常吸睛，本住相機食先既原則，每個丼都影左幾十張相 每個丼都有兩層，上層係刺身、蟹腳同海膽，下層係芝士汁同麵 老實講，刺身還可以，蟹腳好咸，海膽都一般，感覺唔算好新鮮，但下層既麵口感好特別，好彈牙，可惜個芝士汁唔夠濃 每個丼份量都好大，以呢個價錢黎講，質數算可以 成餐最新鮮係呢但無花果沙律，最好味","sentiment":"Neutral"}
{"text":"快食之選 又到咗無所事事嘅日子啦！  今次去咗樂富行街街，行到肚餓。 一個人都唔知食咩好添？ 所以就盲中中，中咗入去食烏冬啦。  今次我就叫咗一個大嘅冷烏冬同埋明太子飯糰。 如果想要蔥的話可以自己攞的, 鍾意幾多攞幾多, 唔鍾意的話又可以唔落, 幾好架!  講番食物方面冷烏冬質地煙韌，有咬口，但唯獨是冷烏冬嘅湯底，實在太少啦。  而明太子飯糰嘅明太子唔會太鹹，味道啱啱好 ，飯亦都好綿，但放得耐咗紫菜就唔脆啦。  總結一個人快食快走，淨烏冬的價錢都算貴，但味道算是不錯。","sentiment":"Neutral"}
{"text":"簡單西餐 本身打算去太古城food court用膳，或者我太後知後覺喇～一直都冇發現原來logon隔離係有間cafe！見餐牌賣相尚算吸引所以就轉陣試一試logon呢間cafe 海膽帶子墨魚汁麵配龍蝦汁 - $118  海膽同帶子呢個配搭實在太吸引，結果換黎少少失望，因為海膽係唔甜同埋唔新鮮 反而帶子既味道就不錯，實在唔明白點解會海膽黎做招徠，其實只用帶子已經夠呢～ 墨魚汁麵都彈牙，麵亦都唔乾身，午餐黎講都係夠飽 雖然同區大部份既西餐都索價$100+，但質素都對得上個價錢，或者下次會再俾多次機會試一試其他菜式～","sentiment":"Neutral"}
{"text":"選擇多的自助午餐 今日黎到海洋公園酒店食自助午餐，諗住睇下新開既酒店係咩樣，但整係黎左酒店～反而無入場玩哈哈☺️ 餐廳都幾大，同行四人，朋友們都大讚坐得舒服。野食都算當選擇，甜品控表示最開心係有hagendaz 雪糕！仲有movenpick!! 兩樣都有真係好滿足～味道都算幾多種～所以我都食左好多杯！而由於臨近聖誕，所以有火雞食！火雞燒得都幾香，肉質鮮嫩。而其他食品，如熟食、甜品、壽司等等食物質素都可以。甜品都好精緻，有聖誕老人係上面呢☺️但呢度價錢偏貴，每人都要$400左右啊～所以呢，黎試下就ok, 食多次既話都係市區自助餐較抵食。 ","sentiment":"Neutral"}
{"text":"好食過成$100蚊既名店 我去試呢個廣告賣得咁恆既漢堡，緊係唔係因為鍾意聽佢唱歌、演戲、廚藝啦，我覺得要讚賞、介紹或者批批評一樣嘢好唔好食、一間餐廳掂唔掂，一定要自己食過先至有牙力。  好似今次去試老麥「安格斯煎蛋免牛漢堡」，完全要證實日前食灣仔FG的漢堡，難食過麥當勞！結果⋯⋯  包黎啦，熱辣辣，  打開，包皮好挺實唔淋咇咇，  牛肉比老麥其他平價包的牛肉明顯好食多！  煎蛋太熟，如果漏黃啱我多d，我知，生嘢會怕賴嘢丫嘛！  免牛醬，出奇地好食，我原本準備點寫衰佢！哈，驚喜！  但，我會覺得老麥暫時最好食，依然係「安格斯芝士蘑菇漢堡」  喂FG，老麥賣$35蚊咋，好食過你窩，好意思賣咁貴！ ","sentiment":"Neutral"}
{"text":"腸粉係薄係滑嘅 今日去開深水埗買野路過見到勁多人排隊，入面個石磨機又轉不停，腸粉即叫即整好有gimmick咁又叫2個返公司食 餐牌種類就得幾樣只係不同配搭，不過只要俾錢就可以加料靈活性好高 香茜牛肉碎腸-香茜好彩小到食唔到味，牛肉碎好小但都有牛肉味，同一般街唔同係一粒粒唔係打左膠嘅，腸粉好薄好滑豉油一定要成包加晒好快俾腸粉索晒，豉油教過味唔會死咸，辣椒醬都特別有清爽味道 雞蛋瘦肉碎腸-雞蛋薄薄一層但已經好香，瘦肉碎連自己食緊肉嘅味道都唔知，其實小到咁有冇都冇分別 總結：餡料小之又小令人失望，雞蛋最好令到腸粉加分，牛肉都有味不過都係太小，豬肉唔建議食，雖然價錢唔算平但心機都值錢","sentiment":"Neutral"}
{"text":"大件夾抵食嘅星滋味 火炭番工，最怕諗食咩！如果有餐廳幫我set哂一星期食D咩呢就最好 ！今日放lunch有同事推介「星滋味」，決定去試一試 去到餐廳，門口放左個優惠套餐餐牌，套餐包飲品同倒湯 價錢亦相當合理，$40-42，我就揀咗C餐- 夏威夷雞扒腸仔意粉 ！ 餐廳每兩日都會有精選推介，啱晒有選擇困難症嘅我 ！ 套餐有例湯送，而且好足料！ 等左10分鐘，套餐終於送到 套餐份量頗多，甜甜酸酸嘅夏威夷汁，非常開胃，雞扒有稍為煎香過，再淋上汁，好食 整體滿意，送餐速度夠快（你懂的，如果你都係返Office ），絕對可以encore再嚟 ","sentiment":"Neutral"}
{"text":"未能保持水準 住在深井，咁多間燒鵝，我一向首推能記。 有幸同一衆好友gathering，仲要去食燒鵝，順理成章地就揀我嘅心水食店。 叫咗幾個小菜加一隻燒鵝，友人叫我唔好叫一隻怕食唔哂，我仲話太好吃，怕唔夠吃，點知唔單只夠吃，仲要無咩人吃...因為碟鵝唔熱，皮唔脆仲要無咩味，極淡，失望非常！ 金銀蛋菜- 好咸，菜很老 椒鹽豆腐- 唔夠熱，又唔脆 其他嘅小菜同滾湯都好一般 後話 - 前幾次嚟食，無論係燒鵝同小菜都回味無窮，今次真係好失望，保持水準很重要，希望再有機會光顧嘅時候可以回復本來的味道。 - 服務有待改善 ","sentiment":"Neutral"}
{"text":"好抵食又好味既米線 今日天陰陰咁，lunch 向街到行左好耐都吾知食咩好，想姇啲濕啲既野，又諗起米線陣 由於之前申請左做會員，所以每次食都會減$5，加上入會送既現金券（$10），所以今餐決定用埋啲券。 呢間餐廳自從改左用手機自助落單之後，上菜快左好多，電腦化的好處。如果手機沒有網絡上網落單，鋪頭重會提供埋Free Wi-Fi 比你，非常貼心。  今日我叫左個番茄湯豬扒米線，加再餸，加左雞俾肉，蟹柳。野飲方面要左凍檸蜜。 有少少驚喜，佢個蟹柳係蟹肉呢款，好多鋪頭會用平價麵粉肉條果一種，當然呢一種好味好多❤️👍🏻 雞肶肉都算大件，有4-5件，好抵食。豬排都好大塊，保持到水準，無雪藏味，好易咬爛。 餐廳支持無飲管，但吾習慣的話，可以問店員攞紙飲管，值得一讚。  但今日個番茄湯有小小辣，可能個廚師個湯羹曾經整過麻辣湯。  食左咁都野，減埋會員優惠，都係$47蚊，真係抵食到喊😂😂😂","sentiment":"Neutral"}
{"text":"焗咖哩海鮮飯 好少餐廳嘅焗飯做得好，試咗一啲以焗飯為主題嘅餐廳都唔得。發現金城有焗飯，個老闆仲要係咁推介，所以專程嚟試吓。  叫咗個三絲炒河，同一個咖喱海鮮焗飯。河粉唔錯，我指真係條河粉唔錯，炒就冇我自己炒得甘香，但有獲氣既。河粉中嘅洋蔥勁生，一食到條洋蔥就搶晒成碟河粉嘅所有味道。大陸洋蔥係偏辣，所以應該要炒多兩野先等佢唔好咁生。  咖喱海鮮焗飯，材料新鮮，咖喱偏甜應該係日式，可惜又係唔夠香，同埋啲汁鋪唔晒成個飯面，我鍾意食嘅焗飯係啲汁要鋪晒個飯面，有山泥傾瀉嘅感覺。  唔可以話煮得好好，但已經算中上，起碼材料新鮮 ","sentiment":"Neutral"}
{"text":"煳辣唔辣 忽然好想食辣。 當諗到譚仔要行好遠就灰了。 Openrice見到德福二期六樓有。 再者啲同學嘈到聽唔到miss講嘢。 咁不如走吧。  墨丸胡辣湯底米線大辣+ 麻辣涼拌汁豬脷  第一次食煳辣湯底。 有種胡椒粉味，又有孜然粉嗰種苦味。 嘴唇有種小麻痺既感覺，不過好快無。 食到中段我覺得佢唔辣\/唔夠辣，偏咸，開始用涼拌汁撈米線食。我嗌咗大辣，都無需飲水。失望程度好似屯門公路咁長。  麻辣涼拌汁豬脷。 好彩有個汁拯救我。 可惜豬脷個質地好似腩肉。 心諗，早知叫返皮蛋。  呢個故事教訓我，唔好學人試新野。。 ","sentiment":"Neutral"}
{"text":"被黃金炸蝦薄餅而吸引而黎 話說上網見到呢個黃金炸蝦薄餅好似好吸引， 所以就慕名而來。  餐飲點咗: Frozen Logan and little lamer  龍眼味好夠 都唔錯 但 little la met 個杯就普通，無乜得色，有啲似fruit punch 。    最出色居然係大啡菇 ，夠熱又夠juicy ，同溫泉蛋 and cheese都好夾，但唯一唔好嘅係，上菜個時，個溫泉蛋跌左落黎，係我地為咗影相，先擺番上去。   其他食物食曬，但主角***黃金炸蝦薄餅***都要等廿分鐘先到，鹹蛋味好濃郁。 薄餅好香脆，但可能因為等太耐，都開始飽，食第二件就好漏，而且價錢也偏貴，我見隔離台有點魚，下次都可以再試下其他食物。 ","sentiment":"Neutral"}
{"text":"Farewell Lunch 係 KCC 返工, 伯樂們可以話係酒樓嘅最好選擇, 因為就係公司樓下，日曬雨淋都唔驚。服務就真係好一般啦！因為好好生意，差唔多日日都爆棚，我哋唔 book 位都冇咁大張枱. 啲阿姐有時好似唔明我哋講乜嘢，啲嘢食落左又要等好耐，時有漏咗張單冇囉！講返食物就唔錯嘅，蝦餃燒賣最基本合格，小菜上枱熱辣辣，好鍾意佢哋個青瓜海蜇，醃得幾好味。炸豆腐皮夠晒薄。啫啫芥蘭煲夠晒鹹香。腸粉夠ok 滑。茶就唔好飲。 甜品我要左蛋白杏仁茶，唔太甜，但我就覺得好似水浠咁，唔夠杏仁香味。","sentiment":"Neutral"}
{"text":"方便快捷無所謂 今日放假同老婆冇乜嘢做所以就去附近地點食lunch之後再返屋企hea。 冇乜所謂所以見到八方雲集就入咗去食。 大家嘅戰鬥力都一般所以只係叫咗一個鍋貼餐另外再加五隻鍋貼同一杯野飲就算。 鍋貼外皮煎得唔夠脆，而且都幾油，但就夠熱嘅。 招牌鍋貼裏面有菜有肉，口感都不錯。咖喱嘅味道就比較搶，但唔會係辣到阿媽都唔認得要狂飲水嗰隻，韭菜就比較濃味。三款嘅味道都不錯。 嘢飲就揀咗豆漿同埋酸梅湯，豆漿好明顯係用粉開嗰隻，酸梅湯就算酸甜甜都幾好飲。 唔使一百蚊兩個人又一餐，算係咁啦。","sentiment":"Neutral"}
{"text":"環境氣氛一流，食物份量要再改善 油麻地地鐵站附近嘅新寫字樓，頂樓開咗呢間餐廳， 氣氛環境一流，好彩仲book到落地玻璃彌敦道景。  食物方面，由於人多，分別嗌咗牛肝菌飯、天使麵、豬肋骨一份、薯條、凱撒沙律等 整體嚟講嘢食質素係幾好，尤其係黑松露薯條，熱辣辣又香，值得一讚。  唯獨份量比預期少，凱撒沙律嘅份量可能得6-7條菜，而份肋骨話係全份，但只有5條骨，問過waitress佢一再confirm我哋係一份，我哋亦冇再研究落去，但返到屋企睇食評，發現其他食家嘅半份同我哋嘅一份係一樣嘅，呢樣都幾令人失望！ 整體嚟講要食氣氛呢度絕對滿意，想食一餐滿足嘅dinner可能要餐廳方面再加改善。 ","sentiment":"Neutral"}
{"text":"放假輕鬆下 今日難得放下假同屋企人去左樓下餐廳食早餐，其實呢間餐廳外買食得多都唔錯因爲成日假日去親都無位，今次可以親身去試下 ，入到去裝修我覺得一般般，之後叫左4個早餐，等左10至15分鐘到食物開始到，食物買相都唔錯。  1.火腿通粉配多士 個通粉湯底都夠味，不過份糧多返d會好d，而多士方面都夠果軟屬，不過我就覺得唔連麵包皮會好食d。 魚柳炒蛋方面，魚柳比較鬆脆不過唔係咁有味要加沙律至好食d，無乜特別 2.魚柳炒蛋配多士 魚柳炒蛋方面，魚柳比較鬆脆不過，唔係咁有味要加沙律至好食d無乜特別而炒蛋都夠滑尚可  3.火腿扁意粉配多士 而扁意粉方面就乜特別同通粉無乜分別  4.雞扒餐肉腸仔配多士 雞扒味道一般同出面集團式餐店無分別  總括黎講呢間餐廳消費都唔係貴，起地區整體上一定比集團式餐店為好👍🏻","sentiment":"Neutral"}
{"text":"慶祝我媽咪既生日飯 預早慶祝媽咪生日 油塘選擇唔多 食肉獸既陳太對韓燒有十分大既好感 我地大家放工入座簡左食90分鐘 佢都有120分鐘提供既   我鍾意依家既原因係 佢保留到舊式韓燒既食材 都有新式放題提供既唔同美食 如果數我同媽咪對食物既回頭率 一定有 熟食:人參雞湯 炸物有炸雞炸魚薯條麥樂雞 炆牛筯 燒物:牛舌 金沙骨 牛肉 扇貝   甜品刺身都一應俱全 可以滿足貪心既你 記得可以換個燒網 唔洗燒到黑媽媽   我會拎啲生菜夾肉食 咁樣會冇咁膩 仲有時拎生菜抹下個網既焦同油 依招係去韓國遊學團個導遊教既 ","sentiment":"Neutral"}
{"text":"有點兒失望既廚師發辦 今晚同友人第一次去天后試下廚師發辦 都好多選擇搵左好耐就試下呢間 我地book左夜晚7點bar枱  木筷子有啲重量，幾好 叫左壽司餐，師父問我地有咩唔食 我話唔食蔥，友人唔食蛋 一開始先上開胃菜同鮟康魚肝 唔腥好濃味…推介     壽司刺身好新鮮，但壽司飯有啲散唔夠實  唔係普通既蝦…師父係入面加左黑松露醬 第一次食好特別，但食多兩啖就發覺黑松露太濃搶過晒蝦既鮮味 創意係有但唔太適合我 最後中拖羅無筋，入口即溶  魚湯好濃魚味又有豆腐味  最後係玉子 好有蛋味仲有啲蛋糕既質感 甜品係密瓜同抹茶慕絲：密瓜太凍 整體環境好舒服，師父好似比較文靜搞到我都唔好意思問佢太多野 好可惜係一開始我講左唔食蔥但師父照落一堆蔥俾我，我話我唔食佢話唔記得左 呢到要扣番啲分。","sentiment":"Neutral"}
{"text":"柴灣人的悲歌 😚 住柴灣都九年啦～ 住 除咗附近有墓場～ 食 就係冇乜好食 😆～呢間 Iconic 嘅上上手 算係幾好，以前仲有人排隊添～ 不過 轉到來第三手 都係第一次試～ 裝修同梳化 都開始有啲舊啦～  半自助晚餐～沙律吧 各類食物都有 但選擇不多 ～ 椰菜花湯 有粒粒 😅 ～ 燒香草羊西冷拌芝士條 $168～ 叫五成熟  來到變咗全熟～ 味道👌🏿 羊唔騷 只係有啲鞋 😆 但配上炸薯角 好開心啊 🤩  四式芝士薄餅 $138～ 好大個pizza， 應該有十吋吧～ 而且鋪滿世芝士～ 連批邊都畀芝士包密曬😆 芝士好滯 食咗三塊放棄啦 ～ 味道平平 未能留下深刻印象 ～😚 不過想過下食 pizza 口癮可以嚟試下嘅～ 總括來說價錢算是公道～ 但呢個商場實在太靜～ 小店要加油囉 💪🏻💪🏻💪🏻  飢 point : 6 \/ 10 #hungermarch #飢詩 #非飢詩","sentiment":"Neutral"}
{"text":"愉景灣酒店婚禮篇 參加朋友係愉景灣酒店既婚禮,報告下食物,環境同服務  6時恭候,7時入席,8時上菜。。大家都餓到冇感覺了。。。  menu  素食menu 上菜已幫你分好哂。   漏左乳豬冇影,每人2塊 唔夠食。。侍應俾多左2份  青豆抄帶子 冬菇生菜鮑片 唔係原隻鮑魚差d。 但味道唔錯 時蔬 荔芋炸帶子 好新穎 唔錯 蒸魚 普通。。朋友request左魚頭。。食多份魚頭 燕窩 超好飲。。冇用魚翅抵讚 麵或飯 我揀左麵。。未食完俾人收左。。 合桃露湯丸 每人2粒。。飽到食唔落 美點雙輝 難食 總結 食物質素唔錯。侍應勤快。 晚上10點半先有接駁車出市區。。悶到我地發毛  酒店既服務生十分唔helpful 。。。廁所好靚  地點太遠 交通不便。。。 當去左渡假喇","sentiment":"Neutral"}
{"text":"經過次次都有人排隊嘅小店 介紹親粉嶺都會被提及嘅四眼仔腸粉，好多人慕名而來，甚至刻意揸車入去食。好多時候都要排隊，見佢地做到唔停手。好彩佢地分工得好好，分咗2個工序：  1.下單+上碟 2.包裝+收費  所以即使多人，都可以好快買到！    6蚊有腸粉4條，3蚊有魚蛋6粒，3蚊有燒賣3粒，3蚊有粉果1大個，3蚊有牛肉1粒，3蚊仲有豬皮一份。 而於食物質素方面，腸粉並唔係我食過最滑果間，而魚旦係較為實心，有陳皮味果隻，都OK嘅~  我叫左9蚊野食(6蚊腸粉加3蚊魚蛋)，已經好夠飽，抵呀！CP值高，但除咗糧尾外，我食完唔會掛住囉~ ","sentiment":"Neutral"}
{"text":"個個都話黎新雲景要食燒味 咁岩上寶馬山探朋友 佢就帶左我黎呢間茶餐廳食 其實山上面既選擇都比較貧乏 而從朋友口中得知 呢到既MENU係十年如一日 望到MENU上面既頹飯E.G.雞扒腸仔一PAT汁 對我都冇咩吸引力 朋友就話呢到既燒味唔錯 好多人食 咁我都試一試啦 我就叫左燒鴨叉燒瀨粉 佢湯底既調味係幾好既 有D味唔會太淡 不過略嫌其實係有D油 佢會有幾塊椰菜提供番都幾好 都唔想淨係食燒味啖啖肉 有D菜中和下感覺會FRESH一啲 瀨粉既口感係正正常常 唔會淋到一PAT嘢咁 而燒鴨係唔錯既 味道既香濃 同埋咁岩佢係比左個多肉既位 叉燒都普普通通 唔肥唔瘦 整體而言不過不失 山上面冇咩選擇黎講 都可以黎呢到食個燒味既","sentiment":"Neutral"}
{"text":"普普通通既壽司飯店 一間位於長沙灣與荔枝角之間既日本菜餐廳，店鋪位置並唔起眼，同朋友經開，又突然想食丼飯就入去試下，店內環境好細，堂食好似得3張枱，坐得有d迫，我叫左三文魚海蝦飯，其實同出面食差不多，三文魚係肥味，但唔係比魚腩部位，我朋友叫左燒三文魚帶子飯，因為我地有交換餸食，所以知道佢叫個飯好食過我果個飯，帶子好鮮甜，燒三文魚好香口。 價錢方面，以地區性，佢賣得比較偏貴。 總括來說，唔可以講得上好食，但都唔係難食，只係價錢唔平，要食既試一次還可以，回頭客我就應該唔係。 ","sentiment":"Neutral"}
{"text":"熱辣辣 就嚟新年又係黎到接親戚朋友機嘅日子啦😂  最近機場啲餐廳真係差唔多比我食晒咁滯😂 今次我早到咗來接親戚，泊好架車🤪 我就搵個地方醫飽個肚仔先（晨早起身整野出門我都未食嘢）  黑椒牛肉飯（ $58 ） 熱辣辣嘅鐵板牛肉飯多粟米是必須要做到的而且仲配埋可樂☺️勁多嘅黑椒配埋半熟嘅牛肉，係鐵板上面嘅溫度令佢啱啱好唔會太老🥳旁邊仲有張防油彈出既紙，只唔使擔心但到你着白色衫😂🤪  飯嘅份量都好夠得多可以話係食個快飯嘅精選架，而且佢哋出菜嘅速度超快，可能因為多員工食開都習慣好快手👍🏻👍🏻👍🏻😆😆😆 ","sentiment":"Neutral"}
{"text":"普通嘅自助餐 上網見到團購有優惠就試吓呢一間酒店嘅大閘蟹自助晚餐，酒店餐廳環境好闊落坐得好舒服同隔離枱嘅客人會有距離，都叫做私隱度高。服務生嘅服務態度亦都唔錯好主動積極面帶笑容，整體來講服務質素叫好。 講返食物質素先當晚會有源源不絕嘅大閘蟹供應，我食咗一隻覺得味道唔錯嘅。之後酒店都提供左大量嘅冰鎮海鮮食材都算唔錯嘅 值得讚嘅係選擇算多而且酒店亦都不停提供食物。另外都有小小冷盤同埋沙律嘅咁呢個價錢算唔錯啦 但係熟食方面就唔太多選擇啦我就冇乜點樣食到，不過就有BBQ coner，食客可以揀燒蠔燒和牛燒羊架etc，不過我個人覺得味道一般。 食客仲可以根據自己想食嘅配料同埋意大利麵去customised 一個pasta。除此之外仲有各式各樣嘅魚生壽司甜品水果同埋基本嘅飲品。 整體來講不過不失咁樣普通嘅一個自助餐。","sentiment":"Neutral"}
{"text":"精美上海菜 有名廚加持，加上獨特既烹調手法，揉合京川湘菜既創意菜式，同埋仲有華麗裝修，講真有小驚喜架😎 💁🏽‍♀️ #火焰菠蘿咕嚕肉 💁🏽‍♀️ #花雕醉雞 講真尼個火焰菠蘿🍍Gimmick果然係幾有綽頭，一上菜就燒左個菠蘿，入面就塞哂咕嚕肉，係有驚喜不過入面味道就真係一般啦😀😀 前菜醉雞幾有水準，好入味，而且雞肉好滑，好味👍🏿👍🏿另外仲有食外灘片板鴨，質素同價格都幾合宜，都算抵食既上海菜🤤我仲見到枱枱都有叫香蕉拔絲，非常之高外型又幾搞野，可惜太飽食不下了🤧總括來說，中上水平都有既，可以得閒再食哈🤗","sentiment":"Neutral"}
{"text":"食碗肉燥飯🍚 自從食完阿元來了既肉燥飯之後 H先生由抗拒慢慢變到對肉燥幾有興趣👅 今日H先生主動約P小姐去試新野👫 入到餐廳見到有order紙 但紙上純文字無圖 👀 無圖無真相 驚出事架嘛😦 於是P小姐就問waitress攞個menu睇睇 點知原來係無既😂😅 咁就見到啲字幻想下眼前既食物啦🧐 . H先生見有樣叫好吃鹽酥雞排燥底撈(香辣）😮 唔知係乜又想試下 一於try try 啦🤗 噢！原來係肉燥撈台灣面😏 不過面底淥得過左龍😖 面條質地淋左啲😖 雞扒真係好巨😱 炸得好脆 亦好夠肉👍🏻 咁啱仲要俾左個脾位H先生🤩 所以都真係好滑 都幾有肉汁架 落埋餐廳提供既海苔粉 H先生覺得仲好味 . 肉燥方面就唔太特別😟 不過不失 唔算好惹味🙅🏻‍♂️ 肉質都係偏瘦 所以食落比較鞋口🤷🏻‍♂️ 碗面伴左一啲切碎左既長青豆 反而呢樣幾爽口 清新💁🏻‍♂️ 令成碗面感覺無咁油膩 整體黎講試一次就夠 ","sentiment":"Neutral"}
{"text":"牛什最好食😋 前排成日去新蒲崗探阿嫲，已經食過好多食店，有啲就新嘗試！有啲就時不時有幫襯~ 夜晚阿嫲早訓，我同阿妹就落左去成記牛什麵檔呢度食麵，呢間好好食，又唔貴(雖然已經加左價)  我同妹share食，一坐底就叫得，我叫左牛腩河，菜心，同檸檬茶~🤣 唔夠一分鐘就整好，超級快~ 我聽人講呢度湯底好濃，真係足料整岀黎，所以特別好食！ 我覺得牛腩好好味！雖然佢每件都好大舊，但係好軟身，一咬就開~ 湯底真係冇得頂👍🏻👍🏻 不過菜心就麻麻哋,唔係特別好食！有少少硬🤣🤣 但整體都算唔差，不過就唔坐得耐～快食快走既食店～","sentiment":"Neutral"}
{"text":"返尋幾年味，食落唔多似。 今晚突然想返尋味，新蒲崗嘅地方有美食，食過好耐啦，雲吞水餃魚蛋麵，粗嘅幼嘅，麵爽彈牙，油菜又正，味精又唔重，地方都幾好，幾十年喇，保持到真係唔易。 以下是牛腩河好似有啲唔似以前，不過食嘅係記憶，咁就算喇。 個個食得好滋味，地方整潔，抵讚。 一碗麵30蚊，加油菜10皮，整多杯嘢飲44落樓出門口。 入到嚟都係牛腩麵無得走，其實其他都好正，不過鍾情於牛腩！不過唔見肥佬，可能休息，有啲唔同咗。 河粉都好似粗身厚咗 碟通菜都算係咁喇，一麵一菜食落唔使太多。飽飽!","sentiment":"Neutral"}
{"text":"食物ok, 卻沒什麼回憶 朋友識個海鮮佬, 個海鮮佬介紹入o黎呢間, 於是, 我就跟大隊, 浩浩蕩蕩, 駕了成個鐘車入了o黎. 早已入了海鮮order 左, 準時到達, 一坐下就開始上! 幾入味, 又唔油, 蝦鮮, 肉唔梅, 好~ 炸得太勁, 好油, 肉質同剛食的蝦比了下去; 略遜. 勁多蒜, 入味, 又鮮, 冇得頂! 真係好貴, 但貴得有道理, \"生歐歐\"的, 又多糕. 不過真係好貴! 食過某日式炸豬扒店的日式炸蠔, 呢個相比又厚粉又略油.... 條魚又係幾貴, 兩食; 炒得好, 夠鑊氣, 但略油. 肉好好食, 好新鮮. 此店服務一直被人疚病; 今日又ok 噃, 阿姐都冇話黑面吖, 也好快手. 雖然只係過了幾天才寫此食評, 不過真沒什麼回憶咁... 呀係喇, 我記得喇, 每人食左成500蚊, 真係唔平呢. 食神呀, 可以平d 嗎? ","sentiment":"Neutral"}
{"text":"好大粒小籠包 聽朋友講尼間上海野d小籠包又大又多肉汁，所以今日就帶埋屋企人過嚟試吓，我哋一家6個人入到去發現沒有大枱，所以唯有分開兩張枱坐，我同老公叔仔三個叫左碟雞絲粉皮、一籠小籠包同兩碗拉麵share 雞絲粉皮正正常常，冇乜驚喜 小籠包就真係好大個，但係我覺得裏面比較多肥肉，佢地兩個男人就話好正 雞扒担担麵都OK，啲拉麵都幾彈牙，辣度亦適中 最好味係呢個雲吞担担麵，d白菜雲吞好好味，多菜小肉，啱我口味 整體都算OK啦！適合三至四個朋友去，太多人係要分枱坐的，好無癮 ","sentiment":"Neutral"}
{"text":"新款芒果蛋糕 最近見到廣告美心出新款蛋糕 作為芒果控當然要試一試 睇廣告圖片 有好多芒果賣相一流 所以就買反屋企.... 一打開賣相同圖片不相伯仲 一直以期待嘅心去食 一切...一啲都唔流心！食第一啖 好厚嘅慕絲 個人認為 慕絲部分太多 反而有啲蛋糕更好食 而且係慕絲面仲有一層甜甜地 有輕微芒果味嘅漿咁 到中間就有芒果 芒果算大舊唔酸 不過如果對比美心嘅其他蛋糕 個人覺得依款新蛋糕失色咗啲 反而芒果脆脆係芒果蛋糕中最好（個人覺得喇） 中意芒果嘅可以試下 不過建議唔好太大期望 ","sentiment":"Neutral"}
{"text":"青衣少有既火鍋店 青衣一向都冇日式火鍋放題  最近見青衣城開左牛摩就去試下 我地叫左個特級牛肉放題   牛肉比較薄身 但都算肥瘦適中 Refill速度都快 仲宜家做緊promotion 加$10就可以任食埋海鮮 蝦都幾爽 性價比高 湯底我地就揀左蕃茄薯仔同壽喜燒  配料區有蕃茄可以拎 我地就放多幾個蕃茄 加濃個湯底🙊🙊🙊 配料區就冇咩特別 都係有丸，蔬菜，麵，菇等等 打完邊爐後 梗係要食返杯雪糕 做飯後甜品！！！ 呢到有原味乳酪雪糕 朱古力味乳酪雪糕 同埋兩溝 食道唔錯 朱古力味幾濃 ","sentiment":"Neutral"}
{"text":"食塵pizza 晚餐去食無乜人,唔洗等位。記得以前係第二間食,要等好耐位。三個salad,三個Spaghetti,兩碟蒜包,八隻雞翼。人均消費70蚊,好鬼平。三文魚沙拉都係幾塊三文魚加d生菜,蜜糖雞翼都好甜下,雖然唔覺覺有蜜糖味,但都甜甜地,幾妹味,不過都係鐘意食m記炸雞多d, 蒜包好脆,烤到岩岩好,好香蒜味,外脆內軟,食飽都要叫多碟食 ,食物質素一般般啦,不過叫做有個位坐低吹下水,好似每人加12蚊可以任飲汽水。坐幾耐都無人理你 最愛個墨汁意粉,食到成個嘴都黑曬。 有意粉,飯,仲有牛扒餐tim,都好平,不過就無試,如果要求唔高既,都唔錯。 可能我地遲去食,好快話last order,同埋間鋪得返兩三台客,d啊姐做清潔。做清潔唔係問題,問題係佢囉支地拖抹燈罩,但係燈罩下面就係d餐碟,刀刀叉叉。真係食曬塵 你會唔會比錢食千年塵??","sentiment":"Neutral"}
{"text":"沖繩料理trytry下 對於唔想係港島成日排隊但又想食日本野嘅食客來講 可能呢一間會幫到大家止止渴 唔想成日食元氣但又想食少少壽司刺身同埋一啲日式料理所以就同阿媽嚟咗呢間 夜晚嚟到好靜得幾枱客 但就係貪佢有返啲空間 呢間日式餐廳主打沖繩菜其他仲有一啲普通日本餐廳有嘅嘢 我哋就點左幾樣主打菜式  沖繩苦瓜黑豚肉炒蛋 .......味道ok但比較稀身 串燒免治雞肉棒......ok  串燒雞翼......ok 豬軟骨烏冬....幾林入味  鰻魚飯.....尚可 吞拿魚小卷.....ok 燒和牛....good 炸雞......ok 吞拿魚沙律.....一般 ","sentiment":"Neutral"}
{"text":"嘗鮮😛 以前倫哥係想bk都bk唔到，都唔知係喜定悲，而家個個怕左打邊爐，而我就終於試到。由一月開始，每次打邊爐都基本唔會超過2人，都係安全啲好❤️去到，店舖其實好大，仲有小房間~人就唔多，大概六枱左右 倫哥算係任食，不過係任食之前有一系列嘅食物係每人一份嘅，包括海鮮、牛肉、丸、餃等等 自問大食，但食完每人一份嘅部分其實已經好飽😂一黎到就先選雞煲辣度，之後就係一系列嘅刺身、老火湯、雞煲、火鍋 有啲相冇影，影左火鍋加錢點嘅酸菜魚鍋底 裡面有好多魚、酸菜同紅薯粉，惹味  海鮮盤好澎湃，最愛係魚，好鮮好扎實👍🏻再者蝦蟹都不錯🥰 牛肉幾厚身~油花都幾靚 個人喜歡白色嘅里款滑❤️ 希望疫情快啲過去，倫哥要撐落去💪🏻","sentiment":"Neutral"}
{"text":"商場食好西 銅鑼灣📍#greenhouse 同中環間townhouse同一集團，但係價錢就比較便宜。菜式都比較傾向#fusion 環境來講甚至比townhouse坐得舒服喔⚡️ 🌟龍蝦叻沙 #signaturedish 之一🍜 $198 原隻龍蝦 肉嘅質感彈牙 食得出龍蝦嘅鮮味👍🏻第一次叻沙配龍蝦，新奇好食！叻沙汁唔偏向奶味嗰隻，湯底好濃郁！💯 🌟Parma ham煙肉星洲炒米⁉️其實就似平時嘅星洲炒米不過多咗啲貴嘅材料⭕️ 🌟English full breakfast 🌟黑松露蛋黃醬薯條  以上四款除埋單大約$700💰 ","sentiment":"Neutral"}
{"text":"食物質素非常非常普通 剛巧在火炭工作，午餐特意前來這裡試試，因為想試很久但佢不開晚市所以比較難來。   其實今餐可以很簡短講完因為普通到我差d唔記得個味道。   價錢普遍都係50蚊左右一個set lunch ,唔算貴，不過火炭而個地點唔應該貴。   室內環境其實算得上有點特別既裝修。   叫了個魯肉飯連滷水併盤餐（其實睇英文先知個併盤係咩黎），加2蚊要凍檸茶。   凍檸茶先來，很普通不算有茶味的港式Style。   主菜來了，魯肉有點點帶肥但始終偏瘦又唔算林，知味係好普通既少少甜少少咸，個飯不是很好咬口既珍珠米，個汁偏甜，冇台灣地道果種咸同甜之間既完美平衡。   個併盤只能說很普通，個味道除了普通也沒有特別既方法去形容。   今餐係失望既，唔係難食，但也不會特登再去。 ","sentiment":"Neutral"}
{"text":"好友飯局 小弟生日月。。好友宴請賀生日 友人們知我喜歡試新野。。介紹咗呢間私房西餐 。。間舖日間係西式快餐。。晚上至做私房菜 頭盤茄子蓉配餅干。。茄子蓉味道请新。。配搭餅干。口感吾錯 煙三文魚扒橙汁沙律。。。三文魚好嫰滑(但可能我 敏感)。。覺得有D 魚腥味。。橙汁沙律亦好请新 牛油蟶子。。香口。。蟶子好大隻。。冇沙。。好味 黑松露焗雞。。雞用本地無激素雞。。好滑 龍蝦東星斑青口帶子海鮮焗飯。。足料。。有飯焦。。好正 心太軟。。用咗高純度可可做軟心。。。配 雲呢拿雪糕。。吾錯 ","sentiment":"Neutral"}
{"text":"快餐 一早出去做嘢，回家時買兩份早餐同肥髀一齊食，餐廳在地鐵出口接駁處， 所以好多人，早餐款式多！ 落單店員極快手，又唔會錯，攞單去櫃檯，櫃檯好像打緊仗，我排十幾個人，好快散龍！可見極有效率！落單10分鐘唔使已經攞咗食物，包好比我拎走！ 回家打開，食品包裝企理！一中一西！ 蜜糖雞扒·牛乳炒滑蛋配蘿蔔榚（$29.5）雞扒走汁（極唔鍾意啲橙色嘅汁）煎得金黃色，皮香脆，雞肉唔嚡，炒蛋有好多香草，因為焗了一程車，所以唔算滑，不過我都唔鍾意太生！蘿蔔榚只係粉榚，餡料同蘿蔔絲欠奉，而且幾油膩！ 家鄉炒米粉·火腿（$21）米粉比較濕，偏鹹，蔬菜唔多，只有幾條紅蘿蔔絲！火腿薄，鹹鹹地！味道正常！ 熱檸茶：可能焗過，所以比較澀！茶底濃！ 凍檸茶：糖水另上，可以自己加！幾好！味道正常！ 味道只是一般，不過名符其實嘅「快餐」","sentiment":"Neutral"}
{"text":"💲69 小山園宇治抹茶祭🤩 同場加映Cremia🍦 日本甜點放題-抹茶祭🍵 💲69（必須惠顧主食 限時90分鐘） 即日起至4月10號 星期一至日全日供應 ✅ 蛋包飯做得唔錯🥚 咖哩就中規中矩🤔 ✅ 冬蔭功汁味道夠 完美地掛落意粉度 意粉亦做得唔錯👍🏻 ✅ Opera層次分明 底層有朱古力脆更添口感🍫   ❔ 甜品要等到主食差唔多食曬先可以開始叫   ❔ 侍應好忙😂 唔只一次上錯食物 值得一讚既係會巡迴斟水🤣 辛苦曬🙏🏻🙏🏻 ❌ 布甸既芝士奶蓋過份地鹹 食左成杯既我不禁擔心自己既腎臟🤢 ❌ 蘋果批可以話係大失所望🤦🏻‍♂️🤦🏻‍♂️🤦🏻‍♂️ 味道一般而且賣相同poster有好大出入 我地個蘋果批一上碟就已經打橫攤左係度 極不美觀🙈   👅Taste：3.5\/5 💰CP值：3.5\/5 🙋🏻‍♀Service：3\/5 👁‍🗨Stylishness：3\/5 ","sentiment":"Neutral"}
{"text":"<<飯後的談心咖啡店💝💝>> 話說食完餐飯之後，諗住同朋友買個蛋糕慶祝生日🎂 行多幾步就見到呢間咖啡店☕️ 見到有冇乜人，裝修得又好似幾清幽 見到Menu又有蛋糕🍰又有drink 岩哂岩哂 我哋三個人帶咗兩杯嘢飲，+1件蛋糕🍰因為我哋真係啱啱食飽野 純粹想坐低飲杯野傾下計 我嗌左杯洛神花檸檬梳打，我覺得太多冰，冇咩洛神花味道，唔係話咁好飲 至於杯Mocha就okay既 件cheese 🍰 無咩特別，不過食完你唔會覺得流既感覺 💕💕洛神花青檸梳打 💕雲石芝士蛋糕 💕Mocha","sentiment":"Neutral"}
{"text":"足料炸雞麵 來土瓜灣上堂， 上堂前醫醫肚，就來了呢間試食好多人推介的南乳炸雞撈麵。 一入到舖已有三枱客， 三枱都係食南乳炸雞。 所以我都叫左個南乳炸雞撈粗。 因為雞係即番炸， 唔係整定，所以等左陣。  其實係炸雞撈粗來之前，佢地就上左碗湯（左上），係冬瓜湯，雖然無湯料，但都有冬瓜味🤔🤔🤔  到個炸雞撈上， 係好多炸雞， 麵份量剛剛好， 不太多， 可能知d 雞多， 又油又濟，所以酌量減返d 量， 係幾細心。  不過講味道其實無咩特別，南乳醬（右上） 係有南乳味， 但都唔係好特別出色；麵，第一啖，覺得幾彈， 但食多兩三啖，其實係乾， 又無味； 而個雞， 佢係炸得幾好， 唔會好乾， 但佢d 雞好肥， 好多肥膏 ，雖然都有d 位炸得比較乾， 但整體唔錯。  值得一提係d 職員的服務態度幾好， 有位先生來買2個外賣， 因為又落雨，本身又拎著個外賣， 所以無手開門走， 職員就好主動咁幫佢開門， 又係包外賣時， 諗定點包先方便宜佢拎，值得一讚。 ","sentiment":"Neutral"}
{"text":"環境逼狹  酥肉似炸完攤左好耐，唔脆又唔熱，食落似食緊麥樂雞既感覺，但唔好食。”友人”覺得小酸辣都好辣，普通酸辣米線。  麻辣雞無得揀部位，有雞脾雞胸雞背等，係冷盤，似口水雞， 滿滿既麻辣醬味，辣辣地，越食越想繼續食，幾好味。雖然大件，但雞肉較少，大部分係雞骨，同埋有d雞骨碎。”友人”就形容為白烚雞加辣。  雞翼煎炸得好香口，肉質都幾嫩滑。餐牌上寫只有4隻雞翼，可能有隻雞翼比較瘦，所以鋪頭都送埋俾我地食？  餐廳好細間，枱同枱之間好逼，轉個身位就會撞到人，不過好多人等位同買外賣。對比同商場既其他餐廳，麗江真係好熱鬧，人來人往。不過我地應該唔會再去。 ","sentiment":"Neutral"}
{"text":"麵包保持高水準亦有點超出預期 星期日去到西貢，搵埋屋企人食個午飯，因為太多選擇，左揀右揀之下，今次就揀左依間最少廿五年主力賣麵包的老店。  二樓有冷氣，黎到西貢緊係坐出面啦，環境非常舒適👍🏻 依間係快餐形式，不過都會略為介紹一下，買餐自行去收銀處及取餐 蘑菇彩椒意粉（羅勒醬） 本來係有少少失望，因為係隔離店望到個羅勒醬係好青色果種，係連埋硬殼果去打成，但係依個出黎效果只係香草蒜蓉意粉⋯⋯⋯⋯⋯ 雖然都係好好味，但係唔係預料的食物⋯⋯⋯⋯⋯😅 蘇格蘭麵包配大腸炒蛋 麵包的確很高水準，好鬆軟👍🏻👍🏻 新鮮水果 份量細左少少，香蕉好甜，士多啤梨好酸，就係生果咁啦👌🏻 凍朱古力 意外地濃味，幾好飲👍🏻👍🏻 另外有支西柚汁 埋單209HKD，以西貢西餐黎講，依個質數還算可以，但可能有更好選擇，不過佢地係主打麵包的，如果坐低飲下野食下麵包應該就滿分了😌 ","sentiment":"Neutral"}
{"text":"重量級蛋撻 公司有人想食蛋撻，但係又話唔想食樓下啲街坊麵包舖，指名要食超羣嘅蛋撻喎，如是者，就叫左返晏嘅同事飛的去買 哈哈，辛苦哂，講到好似好正咁，十分期待。 撘的士而買嘅蛋撻，黎到仲係微微溫，的確新鮮。  $7一個，$66一打，價錢差咁多梗係買夠一打啦。拎上手，比一般蛋撻重身，蛋漿部份好深，批皮亦好厚先承托到啲蛋漿，雖然唔平，但份量補上。  味道方面，唔知係咪期望太高，我覺得好一般，蛋漿係滑嘅，但無乜蛋香又唔甜，批皮厚實不鬆化，牛油味欠奉，講到咁正係咪名過於實？街坊麵包舖出品仲好味啲。  間中過過口引係ok嘅，但唔使飛的去買囉。","sentiment":"Neutral"}
{"text":"鼎泰豐偏貴吾抵食 新城市出名多人，同朋友諗去邊食飯都真係有d困難。之前係台灣食過鼎泰豐覺得好食，不知香港分店如何，見到鼎泰豐可以用app預先取票，咁就可以慳返d等候時間，不過要留意返，鼎泰豐有限用餐時間只有1小時15分鐘。 紹興醉雞($74\/碟)  個人幾鐘意食醉雞，鼎泰豐既醉雞酒味尚算濃郁，雞肉夠滑，不過份量偏少，依個價錢黎講吾抵。  小籠包($60\/6個） 小籠包係每枱必叫，一籠只有6粒吾多。熱辣辣既小籠包皮薄多汁，食既時候要小心爆汁，肉汁鮮甜，可以食多幾粒。  台式擔擔撈麵($50\/碗)  麵條普通吾算彈牙，反而麻醬味十分重，而且偏稠身，需要撈勻食用，食落帶有少少辣，還可以。  總括黎講，食物質素一般但價錢偏貴，個人比較建議去台灣食 ","sentiment":"Neutral"}
{"text":"慕名而來.. 之前都黎過幾次南山村食嘢，知道品香樓都幾岀名，不過就係未有機會食，今次就因為朋友巧合提起品香樓就挑起條筋走去try try la😆 一黎到就叫左呢到最岀名嘅凍朱古力，我就覺得好一般，啲粉都開唔勻，cream 都冇特別滑很普通... 南乳豬手幾有肉食，唔會炸到乾爭爭又夠味😋 呢個麻辣雞鍋最好食，唔會好辣又有小小麻咁，好岩我呢啲唔食得辣但又好想食麻辣嘅麻煩人😂😂😂仲有啲蒜頭超級好食，必食之選👍🏻 通菜炒牛肉好有鑊氣通菜又好嫩，食都停唔到 椒鹽鮮魷幾新鮮，但層粉醬就厚左啲😰  大食女仔表示成餐食完都算ok，不過就係味精落得重手左啲，下次都係飲返可樂好啲😂","sentiment":"Neutral"}
{"text":"窩蛋牛肉飯 全記潮州打冷粉麵店喺柴灣出曬名， 啲嘢食出名平靚正，人人都知， 我哋一家都搬親咗好多年，不過次次都係食差唔多嘅嘢，就好少食煲仔飯， 天氣突然間變凍 ，就總係想食啲暖笠笠嘅嘢，見到好多人都嗌煲仔飯所以就嗌返過嚟食。 窩蛋牛肉飯， 窩蛋牛肉飯聽起上嚟好似好普通嘢咁樣，其實一啲都唔普通， 正所謂愈普通嘅嘢就越難處理， 牛肉餅打唔打得好又係一個問題， 個飯仔煲得好唔好又係一個問題， 其實煲仔飯唔容易整， 處理火喉就係一件好重要嘅事， 呢間嘢樣嘢都做得好，但偏偏就係煲仔飯做得唔夠好， 個煲仔飯出嚟啲飯係濕身 ，唔夠乾又冇焦香， 牛肉餅打得唔夠好，食落去仲有啲鬆肉粉味， 總括嚟講唔算係難食，但係就唔啱心水， 總之就係有好大嘅改進空間。 ","sentiment":"Neutral"}
{"text":"平價車仔麵 以前讀書時代因為平成日食   今時今日都係正 雖然以前加回窩肉只須一蚊而佢會成罐俾你 宜家要加7蚊先有  以前司華力腸唔駛加錢 而家都要加錢  但其實都仲係好抵食  今日我食左呢間筲箕灣既分店 每個餸都有自己既味道 唔會成碗一樣味  你可以叫佢加咖哩汁 辣醬 腩汁 或蔥  堂食就只有bar位 坐得好唔舒服。。加上我拎得多野同天氣凍多外套 搞到好論盡   食物份量好大份 我叫左3餸 蘿蔔同魷魚 雞魚蛋 食唔哂 麵底我揀左米線 就一般般  因為坐得唔太舒服 所以下次會揀第二間心  就算係堂食都全部用即棄餐具唔環保 ","sentiment":"Neutral"}
{"text":"俾企鵝睇住high tea 今日黎海洋公園，行到山頂附近覺得肚餓，就睇下有咩好食，發現呢間餐廳原來可以俾企鵝睇住食野，吖唔係，係睇住企鵝食野，就入去見識下。 雖然我地唔係坐近池邊玻璃窗位，不過因為地台高左，都好一覽無遺。除左有企鵝行黎行去，間唔時都有職員餵下野食，幾過癮，小朋友都好開心。   下午茶時間有呢個tea set，雖然都唔平，不過樂園就係咁，一於就試下啦。 成個set係一個鳥籠黎既，用黎影相呃下like都得既，野食既質素唔算差，中規中矩啦。做得樂園既餐廳係咁上下啦，又有企鵝live睇，又有人serve，不錯了。 ","sentiment":"Neutral"}
{"text":"冇特別既蟹粉小籠包 黎鑽石山睇戲貪佢有得免費泊車 睇戲順便食埋野 今次黎食夏麵館 因為係假曰關係 黎到門口已經企滿曬人係到等位 等左3，4個字到終於入得去 時間無多 坐低立即睇下menu有咩食先 我地叫左4樣野 落完單格左陣野食就到啦  速度都算幾快！！服務員服務態度都幾好 久唔久就幫我地收拾食完既碟 等我地多d位置放食物 唔錯  首先黎既係前菜。 之後到酸辣牛肉麵 酸酸辣辣幾惹味 再黎炸銀絲卷 炸🉐️好香脆 食落好有層次感  蟹粉小籠包 本人覺得普通版仲好食 價錢仲要貴成倍 完全唔值 ","sentiment":"Neutral"}
{"text":"唯一扒皇之王 細細個成日都會去扒皇之王食早餐  以前仲未物價高  而且扒皇之王周圍都有 好方便 而家香港就好似得返沙田呢間  聖誕夜  毒丁找毒丁朋友食飯 大家一齊毒毒据下扒 朋友帶左我黎  好懷念以前風味  聖誕當然會貴啲㗎啦  不過冇辦法  朋友叫左豬  我叫左肉眼牛 朋友嘅豬都幾淋 而小弟嘅牛本身叫左7 成熟  但點知都係黎左5成熟  食唔慣血淋淋 切左一半比朋友分享 不過其實岩5成熟嘅人就覺得好好味 而且牛肉厚身 另外薯菜分量亦多  有啲遜色係佢嘅甜品  覺得唔太新鮮 最後仲送左分聖誕帽套裝  走嘅時候發現都幾多毒丁一齊食飯  都唔錯呀 ","sentiment":"Neutral"}
{"text":"香港大排擋風味 同阿媽講咗好耐話要食大排檔一直都冇食 今次見到難得差唔多做節🤠 所以終於帶媽黎呢間元朗正記大排檔到品嚐小菜😽 一去到就要等位 不過好彩我收工咁夜🤞🏻 所以就算等位都唔會等太耐👻 大概等左5分鐘至10分鐘就有位 街嘅左右都係有佢自己嘅鋪頭樓上樓下 所以就算要等位都唔使擔心🤝 不過裏面嘅衛生條件同環境都會一般般 我哋入去一去到就叫咗個 蝦醬肉餅煲仔飯 蒜蓉抄菜心 炒蜆 椒鹽九肚魚 豪仔煎餅 😽😽 不過唔知係咪因為太多人嘅關係 所以都要等15分鐘左右先有第一道餸 第一道餸係豪仔煎餅 俾我感覺同想像之中有啲出入 之前喺出面食都會有啲口感 但係呢一個一食入口就好似融化左同有好多油的感覺 本人對於呢度餸菜一開頭抱得太大期望 所以有啲失望🙍🏼 其次係個椒鹽九肚魚 呢個都值得一讚 佢呢個九肚魚出面個炸粉好薄好薄 而且裏面真係食落滑脫脫 有夠鬆軟 真係好好食 跟住係個炒蜆 都係啲蜆榖多過肉 但係佢個蒜蓉菜心真係好出色抄得 由於個煲仔飯食晒所有嘢先黎 所以那那林食完就算👻","sentiment":"Neutral"}
{"text":"平靚正泰菜 2018年9月21日。晴。北角。夜晚出街食～ 揀咗呢間泰菜！ 有套餐～～～超級抵！ $188可以有魚，又有雞 泰式明爐冬蔭湯烏頭魚 冬蔭功湯底，非常香濃，鍋下面點住火，不停煮，湯會越煮越濃，越來越辣 但可以叫店員加湯，係咁飲係咁飲，好味！！ 套餐另一個餸可以三選一，我哋嗌咗雞 雞就普通啲，腍咗啲，鮮味亦唔夠，仲有啲雞毛。。。 4個人食兩個餸唔夠飽，所以再嗌咗個肉碎飯 香葉肉碎飯 味道唔錯，本來以為係辣嘅，但原來唔辣 無乜特別嘅地方，不過不失 椰青 食泰菜必點飲品，清新可口，果肉清甜～","sentiment":"Neutral"}
{"text":"飲茶日 前兩日去黃埔睇醫生，順便去黃埔美食坊飲茶。一點黎到，有分上下兩層，因為有人包場所以要等位，等左十分鐘左右就入座。  每次黎到，我都必叫依個特色腸粉，入面有蝦有啲紅蘿蔔再用油炸鬼同腸粉皮包住，熱辣辣好好食。  難得黎到飲茶，點可以唔叫蝦餃同叉燒包，依到啲蝦餃皮簿餡靚，蒸得能唔會過龍，抵食。叉燒包唔算大個，但肉汁鮮甜多餡。 前墨魚餅，好香口，但食落有小小酸味，唔知係咪有啲變左。 鵪鶉蛋燒賣，依家唔係到到有得叫，估唔到咬落去有好多蝦肉有驚喜。  依到食野價錢唔算平，如果入左會就有折扣，可以係集團其他食店一齊用。","sentiment":"Neutral"}
{"text":"女朋友媽媽生日飯 今次又中伏，已經上開飯啦睇下啲評論先卜位，睇到啲評論都應該唔係打手黎，諗住真係應該唔會太伏，點知。。。  我都未試過黎食buffet ，全部都係家常便飯，豆腐煮魚，菜芯，白切雞，咖哩雞，煙肉白汁意粉，up得出平時阿媽煮開既餸，係呢到都可以食到😑   Buffet 竟然搵唔到刺身同蝦😑壽司個樣同惠康買到既差唔多，係得芝士焗蠔叫做睇得下。。。  女朋友平常食buffet 食甜品已經會飽，但今次都話未試過食唔飽🙄 食左一陣，忍唔住睇番open rice既評論，終於搵到有兩篇係講左個事實出黎 ","sentiment":"Neutral"}
{"text":"幾驚唔夠飽，點知～～～ 去完旺角捐血，都要補充翻啲營養先得，所以就去翻泊車附近地方揾食，今次揀咗食刺身飯。 呢間以前都有食過，但位置係隔離個舖位，唔知食物質素會唔會唔同？坐下來，就叫咗個拖羅茸親子丼，因為係刺身飯嘅關係，好鬼快就有得食。 望真啲，呢個飯好似細碗咗，一路食一路都諗不如叫多樣野食啦，費事返到屋要煮公仔麵。但最後係冇叫其他，只係慢慢食慢慢食，唔知係咪食得慢嘅關係，食到最得一粒飯時，竟然有飽肚感，最後到宵夜時間，一隻「馬仔」都冇食到呀！  P.S. 好多人都講，食飯唔好全滿，而我就習慣係食到超級full，對食慣7、8成飽嘅人，呢度都算係一個幾啱嘅選擇。 ","sentiment":"Neutral"}
{"text":"一分錢一分貨的韓國料理 之前黎過食下午茶，炸醬麵同石頭窩飯都幾好，所以今日就黎食晚餐。  就算係星期日晚，餐廳都唔算好full，唔洗等位直入。  我地三個人叫左一個二人燒肉餐，$238 有一碟豬牛雞雜錦拼盆、一碟主食，我地揀左炒年糕！  碟年糕唔算多，兩下就食哂，都唔記得要影相😂  主角當然係燒肉！拼盆分量ok，唔大食都夠3個人食，而且d位唔會好迫，唔會好煙都好大浸味！一分錢一分貨，肉的質素老實說不太高，但238就吃到韓式燒肉都算係咁！  最後食完仲有送中式紅豆沙，真係估唔到😂 ","sentiment":"Neutral"}
{"text":"唔食抺茶都另有選擇 早幾日同老公攪完新屋既野 突然好想食烏冬  本來諗緊吉之島太古有咩好打食 之後經過呢間 束本來唔諗住入 因為得本身唔中意食抺茶 一直以為只有抺茶甜品  但見到有老公中意鰻魚飯 我又唔肚餓可以食個烏冬就入去試下新野啦  入到去可能都8點幾唔駛等位就有位 唔食抺茶既我竟然見到有培茶蛋糕 即時叫左個  我既烏冬雖然好細碗但係夠飽同埋讚歧烏冬真係好彈口 老公既鰻魚飯都食到津津有味 而且鰻魚份量都好多 飯後甜品-培茶蛋糕（但竟然口快冇相機食先！） 個蛋糕其實都幾貴 $88 貴過個烏冬  不過食落好重茶香味 好好食 唯一一個缺點係放係側邊個紅豆竟然有陣酸味","sentiment":"Neutral"}
{"text":"份量少 味道正常 星期五放工去食7點幾竟然唔駛等位 。。。。。。。。。。。 叫烤雞+鮮茄虎蝦意粉 烤雞雞肉唔太嫰 有點乾  但配菜好好食 烤南瓜好甜 好香 一咬南瓜味佈滿口裹 磨菇食落有菇香 帶少少菇汁 燒薯一粒粒 燒到好香 似食薯角 由於個汁我地叫另上 完全唔夾個雞  因為五香汁有點苦甜味 -------------- 鮮茄虎蝦意粉 因為係手製扭紋粉 係比較彈口  但味道係正常 虎蝦size一般 有少許膏 番茄味都係靠茄醬 但份量偏少 ------------- 南瓜忌廉湯好飲 好濃 好漿口 有D瓜子 令到個湯有點咬口 ","sentiment":"Neutral"}
{"text":"合理價錢食到中規中矩嘅魚生飯🍱 有睇開我食評 都知我係超鍾意食蟹 見到呢間有好多蟹嘅丼 當然即刻嚟試吓啦 嗌左兩個都係又蟹 但一個係加生虎蝦一個係加三文魚 反而覺得三文魚同埋生虎蝦又唔係特別新鮮同埋特別甜 普普通通 但係啲蟹肉同埋蟹膏撈飯真係好好食 到鮮甜 最有驚喜嘅係我哋唔知道叫一個丼就會送一個三文魚骨嘅湯 可以見到佢會俾好多三文魚骨嘅湯渣 所以飲得出佢落足好多料 唔夠飽可以食埋湯入面啲三文魚肉 百零蚊一個丼咁嘅價錢食到又有湯又有丼 我覺得都抵食嘅 不過荃灣真係好多嘢食都未必會再encore  ","sentiment":"Neutral"}
{"text":"住左深井咁多年....發記愈黎愈貴; 住左深井咁多年;;; 29號果日成班FD黎深井玩;; 玩玩下去發記食;; 綿花冰前幾個月先;$36. 依家;$39 楊枝金露好好味..MANGO好正;不過一句;都係貴;;$26 走果陣諗住買個留連班CAKE俾老媽食啦;;; 諗下好耐之前好似;$10-21個班CAKE... 咁我就此住買MANGO班CAKE俾自己.買個留連班CAKE俾老媽啦\/3\\ 點知依家貴到.MANGO班CAKE $23          留連班CAKE $25 ","sentiment":"Neutral"}
{"text":"炸脾！燃啊🔥 好日都唔嚟下鴨脷洲 真係好遠😂😂😂😂  男朋友睇到新乜乜介紹 好想嚟大街掃食 熱血地揮霍卡路里quota  兩個人直指食記食雞脾！！！🔥 望到已經好炸 聞落都好炸😂 層炸粉厚過我底妝  一啖齒落去✨ 炸粉真係厚咗啲 但係都係啖啖肉😍  啲皮好脆好香口 一啖皮一啖肉  成個畫面好肥😂😂😂  到炸魚蛋😛 榮登我魚蛋界第一名 魚蛋細細粒 咬落彈牙 十級爽口😍😍😍 唔似其他三九流魚蛋咁粉 真係，魚蛋好有魚味呢part 精彩   到最後叫咗魚肉翅 翅底好厚重好黏 味道太咸我個人就麻麻地啦 反而係魚肉好夠味加返分👍🙂  舖頭唔預你坐得耐😂 太多人等都唔好意思阻人做生意 食完速閃✨🚶🏻‍♀️  P.S. 希望啲姐姐可以開心啲寬容啲😂","sentiment":"Neutral"}
{"text":"食物質素大不如前 環境服務搭救 重拾青春ge時光 同b先生 番番大學呢間比較高級西餐廳食飯 冇番黎一段時間 變左好多 Megahair 都冇左🤦🏻‍♀️🤦🏻‍♀️ 百佳都變左fusion  星期日黎到 入到去完全冇客得我地一枱 係幾舒服☺️☺️ 餐牌包羅萬有 西餐 日餐 墨西哥餐都有 有set dinner 但我地冇叫set dinner  散叫左1個main安格斯牛肉眼扒  一個飯 南瓜意大利飯 安格斯牛肉眼扒 （$148） 叫左5成 好薄 又冇乜牛味 驚喜竟然係薯條🤦🏻‍♀️🤦🏻‍♀️🤦🏻‍♀️ 南瓜雞肉意大利飯 煮得太淋👎🏻👎🏻 好似食糊仔咁 食物質素大不如前 唯一可取係環境不變 服務態度好好  好主動汁水 汁枱👍🏻 ","sentiment":"Neutral"}
{"text":"好很貴 之前見成日都好多人喺入面食麵，剛好今日初五又路過，門口貼住新年要收加一服務費，都有心理準備 。  餐牌推薦豬軟骨，我揀寬麵(因為好肚餓)，胡麻湯底但微辣 好期待食，因為一直以黎只有譚仔三哥既胡辣啱我口味。 碗麵來到份量睇落都好滿意，因為我好驚食唔飽...第一啖食寬麵，味道唔錯，質地都好實在。豬軟骨味道一般，肉煮得太爛但軟骨唔夠淋仲好硬，湯底胡椒味唔夠反而太麻，麻到我條脷無感覺，我食完即刻過隔離7仔買嘢飲 總括來說，味道好普通，雖然麵份量夠，但好貴，$66仲要加一，再4捨5入，即係$73 唯一間鋪位置好近地鐵站 ","sentiment":"Neutral"}
{"text":"有點失望 成日都見到而間既分店 但都無食過。。 今次終於去試下， um.. 一入到去有陣臭臭地既味同埋入面真係有d焗！ 算啦 都座左我地就廢事走  叫左個榴連酥皮拿破倫 而個值得一讚既係 佢地既榴連好香！ 一上到黎就有連座到好遠既客都聽到話有d臭 hahaha 個d榴連溶都好好食 好香 但係d酥皮就真係麻麻地！ 一吉落去就碎哂 唉  點食啊 仲要係個酥皮都唔太好食既 北海道奶凍 價錢唔算太貴！！ 但味道都係麻麻地。。 奶味唔重。。 咬落去有小小硬身！ 連朋友試左都話唔太中意食 整體而間野係個榴連溶我覺得唔錯既。。","sentiment":"Neutral"}
{"text":"一分價錢一分貨 星期六午市諗住簡單食個快飯，就揀左大家樂。  叫左個雞皇焗菜，屬於平餐之一，點知就中左伏。我等啊等，等啊等，眼見遲過我來的人都已經上菜，但我仍未有，而餐廳已經開始由無咩人變得越來越多人，於是在等了10分鐘的時間問職員是否漏單。職員好有禮貌咁道歉，又話焗野要等4分鐘。我心諗，好，再等4分鐘。當然，4分鐘後都仲係無，我開始黑面，企係度望住啲職員，那經理就即幫我拎左張單，又call廚房話急單。然後十多秒就有得食。 不過肥女經理好有禮，係咁道歉，態度真誠。當我坐下時，隔離有位男士都好嬲咁鬧話等左好耐，而我見佢並唔係食焗野。  呢個係平餐，預左會係咁。雞粒有3小件，飯唔夠，有一半是茄汁焗菜。老實講，我唔覺得有焗過，個錫紙盒完全唔熱。  只能講辛苦前線員工，好心大家樂請多啲人，對員工好啲 ","sentiment":"Neutral"}
{"text":"都係食返雪糕球好啲 又一城Häagen-Dazs  雪糕火鍋其實想食好耐了，但由於冇人陪我食一個人又食唔晒，所以都冇衝動去食！咁啱見到信用卡可以用積分換平左少少，今次真係忍唔住要去試吓！積分玩購的需要外賣自取！仲要早三日上網預訂！ 即日去到員工打包好我就可以拎返屋企啦，他們都準備咗乾冰給我有一個小小嘅時間可以比我回家雪藏！  今次呢個雪糕火鍋套餐：工具已經齊晒，包括左一個鍋，叉同埋蠟燭！ 火鍋汁底有朱古力味同埋綠茶味！配料有兩盒，一盒係迷你雪糕球16個，另外一盒係雪糕配一些甜點，例如嗎卡窿糯米糍等等的配搭！ 雪糕球點上朱古力醬好味又好玩，小朋友就最鍾意！但係甜點我就覺得甜左少少，不需要點，不過如果不點就失去左雪糕火鍋的好處吧！  由於包朱古力醬都好大包，最後綠茶的我都冇開放棄咗！ 整體來說我覺得都係食雪糕好啲，贏咗經歷輸咗味道！","sentiment":"Neutral"}
{"text":"入迪士尼做足準備🚀 好耐冇黎過迪士尼喇, 香港迪士尼比我既感覺就係: 又細又多人, 同埋d野食又貴.. 今日下午已經黎到, 因為入場前唔係食左太多野, 加上迪士尼既不明交規定唔比人帶野食入黎… (其實就係迫你地d人係入面食野) 肚子餓…無奈地都要比佢屈幾廿蚊食野,.. 🙄🙄🙄 餐廳真係唔會幫襯, 真係又貴又唔抵食, 唯有睇下有冇其他抵食少少既小食亭🙈 爆谷 $39 位置大概係space mountain 對開, 流通車比較起上黎價錢好似係最接近市價, 二話不說地買左一個黎食, 味道有2款, 粉粉地色既應該係草莓味, 都係食返個焦糖最穩陣! 呢度因為係有個爆谷機, 所以真係即做, 爆谷唔算太熱只屬微溫. 雖然眼見每粒都充滿焦糖但食落唔會過份地甜, 感覺比較戲院食既好食!~~😀👍🏻👍🏻👍🏻","sentiment":"Neutral"}
{"text":"欣賞海景一流 難得黎到赤柱就當然要食埋個晚飯先走架啦,咁最好就當然係搵一間又望到海景而且又係食海鮮既餐廳啦,其實係赤柱大街都有好多間餐廳,但呢間外型最突出,所以就揀左呢間啦,侍應安排左我地上樓上坐,咁就可以睇得更清楚個海, 我地叫左一個海鮮拼盤,仲有香煎帶子伴番茄及香草牛油同埋虎蝦意粉伴小茴香及蘆筍配忌廉汁,個海鮮拼盤一黎到都幾震撼架,上面都真係有多款海鮮,有阿拉斯加蟹腳、海蝦、香草小龍蝦、黑青口、海蜆同大帶子,咁啲海鮮都好食既, 而個帶子煎得好嫩,而且仲有好濃牛油味,真係好食到唔夠喉呀,而個意粉都係普普通通。雖然食物比較普通,但呢間餐廳個景咁靚,凈係食個景都夠啦。","sentiment":"Neutral"}
{"text":"有小小名過其實 情人節正日唔得閒同老公慶祝，所以今晚諗住隨心搵間餐廳撐下抬腳，見呢間simply life無乜人排隊，所以揀黎呢度食。 一坐底未叫野食，店員已經為我地送上餐包，呢度既餐包有兩款，而且可以refill，simply life 既麵包一向都出色！ 餐湯係蘑菇湯，有好濃郁既蘑菇香味，啲蘑菇唔係完全打成蓉個種，係有碎粒係當中，我幾鍾意呢個湯，幾有質感👍🏼 Main course 叫左Chicken burger 同安格斯肉眼扒。個burger 食頭幾啖都覺得唔錯既，幾juicy, 不過食食下就覺得有燶味 唔知係咪個包烘燶左，扣分！ 而個安格斯我地叫左五成熟，雖然切開無血水出，但我覺得偏生，應該無5成熟。而味道方面都ok，塊扒quality唔錯 最後一定要講個環境，我地只係坐底食野唔夠一個鐘，我竟然比唔知係蚊定係蚤既野咬左膝頭哥4,5啖，越坐越痕！我老公隔住候褲都比野咬！之後杯野都未飲完就要急急腳走人！ 食西餐比野咬，唔講以為自己去左大排擋！ ","sentiment":"Neutral"}
{"text":"細件花膠無睇頭 食過一次已經夠 好多同事喺度講話咩花膠麵，今日就帶左我嚟食。睇個店名，仲以為主打食魚生～ 我嗌左花膠嫩雞麵。一上桌，哦，原來仲要一鍋鍋，仲搭多幾條白菜同冬菇。 花膠得幾舊細細件，都幾薄幾削，所以唔算有咩睇頭。雞肉亦細細粒，唔知有乜咁嫩，反而係好肥膩。再者成碗湯有厚厚一層油 😖 唯一值得欣賞嘅只有麵。麵質軟腍，都幾好食囉...    午餐有嘢飲送嘅，有好多唔同款嘅花茶可以揀，例如洛神花茶、藍蝴蝶花茶呀，算係咁。Better than nothing to choose~   不過食過呢次就夠嚕。","sentiment":"Neutral"}
{"text":"普普通通車仔麵～ 今日同男朋友行街，佢又話唔係好肚餓，所以就食車仔麵。結果就係廟街呢到是但揀左間黎食。  間舖唔大唔細，但我地咁岩坐正入面啲啲既位置，附近仲有啲裝廚餘、未洗既碗碟既桶，呢點有啲扣分。如果搬番去最埋邊，甚至可以放埋入廚房，就比人感覺乾淨、衛生啲。  我地都算係豪食車仔麵🤣。男朋友嗌左柱侯腩、蘿蔔、生菜、芝心丸米粉，我嗌左韮菜、雞翼、牛柏葉米線（我剔錯左呀！！！），再叫多杯豆漿同酥炸三寶丸。 平心而論，其實佢地既車仔麵都真係好普通⋯😂值得讚賞既係，餸既份量唔會因為嗌得多餸而減少，雞翼係有三隻咁多，呢一點真係感動左兩秒😂！至於三寶丸$30就好似唔太抵食，味道ok既，幾香，但就真係唔抵食囉。另外男朋友話杯豆漿好好飲，雖然佢講唔出點解好飲，不過照佢意願幫佢比五星🤣。 ","sentiment":"Neutral"}
{"text":"long time no eat 好耐冇嚟過葵芳呢一間麵軒到食野啦, 數落數落呢間嘢最少都有十年, 今日再黎,佢唯一冇變嘅就係仍然食完之後仍然好大陣油煙味。 車仔麵,最少叫三個餸,實收你40蚊, 之後就6蚊一個餸。 其實三餸麵40蚊,都真係幾平, 價加左小小,但都好合理。 自己食咩自己剔, 佢既秘製汁係正既, 辣辣地,又濃味,不過比以前啖味左,唔夠辣。 雞翼好入味,仲要有兩隻, 不過丸就麻麻地, 菜就口跟埋。個豬腸就ok啦, 有小小大腸味,但口感同入味程度係ok既。 唔知係味下午茶時段,連埋杯熱飲。  而家葵涌廣場咩都貴晒,佢都只係40蚊有埋野飲,真係好平。","sentiment":"Neutral"}
{"text":"好壞參半 油塘站要行3個字先到, 都要行得幾入 一圍枱十二人, 開飯喇 淮山杞子响螺煲湯, 好好味, 飲咗兩碗, 湯料都正.... 豉椒炒聖子: 普通SIZE, 有D辣,個人鐘意蒜蓉粉絲蒸多D 焗大蝦,好大隻, 不過似雪藏貨... 蒸鮮鮑魚: 超大, 有兩三吋闊, 蒸得都算冧, 不過無乜味 清蒸紅海斑: 又滑又鮮味, 最快搶食晒 魚湯浸菜芯:幾清甜 椒鹽賴尿蝦, 好新鮮, 唔辣, 都算大隻,  不過係斬碎上, 每人得半隻 芝士焗龍蝦伊麵: 龍蝦幾甜,伊麵飽肚 奄仔蟹: 好少膏, 肉又少, 失望.. 而且每人都係得半隻, 不過都算好味 揚州炒飯,無乜特別, 飯有D乾\/硬, 個人麻麻 整體OK, 不過可能因為好多人讚而有所期望, 結果好壞參半, 所以有D失望 ","sentiment":"Neutral"}
{"text":"您話唔辣但我覺得少辣嘅酸菜魚 上次食自選香鍋感覺不錯，所以今次特登嚟試酸菜魚。星期日夜晩六點半嚟到，要等大約10分鐘，食肆客路主要係國內人，所以辣嘅程度係非一般，如果你不能嚐辣，就不要來😂！ 魚鮮甜滑溜無骨，果然名不虛傳，萵筍爽脆配上酸菜一齊食，可調和淡同酸味，湯揀不辣但其實係小辣，搞到阿sir食到成頭汗😅，好彩呢個level我哋仲頂得到，如果唔係要整碟放棄 口感煙韌滑溜，吸湯度十足，好味又飽肚  一隻辣椒已經好辣，最致命係辣椒籽，只要細心揀起d籽就無咁辣，肥腸炸得香脆可口，但缺點係勁吸油，一咬落去就成口油😱，勁恐怖  蜜瓜味香濃，牛奶味道差不多被掩蓋，好好味兼解辣一流 二人共消費：$387","sentiment":"Neutral"}
{"text":"合格的海鮮餐 食親海鮮真係好驚俾人昆，因為好多海鮮檔都係呃遊客錢！今次選擇呢一間，真係第一次！膽粗粗入到去我哋刻意唔揀平價套餐，因為之前都舐過野通常都係俾啲唔新鮮又細隻嘅海鮮我哋所以今次我哋就叫佢比餐單我哋自己選擇！我地企係門口個時個待應已經非常之熱情同埋主動遞曬歺牌推介唔同嘅套餐，想拉我哋入去 今次叫咗五樣餸第一樣椒鹽鮮尤，第二樣紅燒乳鴿，第三樣是豉椒炒蜆，第四樣是豉椒炒聖子，最後我哋仲叫咗個豆腐海鮮羹。總括然而五樣嘢裏邊最好味嘅係是椒鹽鮮尤，外脆內鮮！ 非常之推介 極之好味配上啤酒簡直一流 紅燒乳鴿質素普通，食落就知係微波爐叮翻熱！另外蜆和聖子都沒有特別，份量足夠，聖子非常迷你食唔到鮮甜味 由於天氣炎熱嘅關係豆腐海鮮羹裏的豆腐已經變酸於是即刻要侍應更換，佢哋都好有禮貌講晒唔好意思叫我地再揀過！ 下次都會選擇呢一間但可以試吓其他餸菜 ","sentiment":"Neutral"}
{"text":"普通質素，好貴 本來想去池記，點知摺左，之前嚟德褔都見過呢間中檔茶記，今晚就試下。  港鐵商場入面，預左唔平。一個常餐：沙爹牛麵，雙腸炒蛋厚多士，熱飲52, 凍飲$55, 超貴！  雙腸可以，炒蛋都滑，多士麻麻地想食（呢個個人口味問題）。然後到個麵：個麵正常，軟硬度適中，讚！但個湯偏鹹，啲牛肉，係勁勁勁勁勁鹹！  到凍檸茶，飲落好淡口，但幾秒後感覺好清新，一共有四片半檸檬添，杯茶不俗！  不過下次唔會專登再嚟了，因為總體唔算係好食，要食寧願行遠啲去龍城，感覺無咁掠水。 ","sentiment":"Neutral"}
{"text":"裝飾後再到訪，水準高左🍽 畢業後再次回到母校的西餐廳食個午餐，發現裝修後，環境靚左同埋啲位舒服左。 入到去同朋友一坐低2人枱，職員就好體貼咁即刻擺多張枱俾我地放袋。 我因為都幾肚餓，所以就叫左海鮮意大利飯嘅set lunch，包左西湯(有紅、白2個湯俾大家選擇)、蒜蓉包同埋餐飲，朋友就叫左個魚跟薯菜食，講番我個餐先，唔好見個飯嘅份量好少咁，食完都幾飽同滿足。 最後餐飲就叫左杯熱朱古力飲，好味。 環境坐係好舒服，近窗位置可以睇到泳池，適合小聚傾計，多人聚會亦有大房。 聽說下午茶時間仲會有tea 自助餐食添，價錢唔貴先係重點，下次再黎試吓先。 ","sentiment":"Neutral"}
{"text":"不過不失的日式料理 原來小西灣都有一間日式餐廳，價錢唔算貴，就咁睇個餐牌都幾吸引。   牛油果吞拿魚沙律，賣相一流，酸酸地非常開胃。  一共叫咗六款壽司，唔算好新鮮，質素一般。比較好食嘅只有劍魚腩壽司，吞拿魚壽司最難食，芥辣八爪魚軍艦個味道怪怪地。  鹽燒鯖魚 魚皮微焦，魚肉juicy有彈性唔鞋，如果再大塊啲就好。 蟹肉玉子 以為有真蟹肉，但原來只係蟹柳，啲蛋好硬身好鞋，好似食緊隔夜嘅蛋咁，好難食！千祈唔好點！   兩個人食咗咁多野都幾飽肚，埋單280幾蚊，價錢尚算合理，但食物質素有待改善。","sentiment":"Neutral"}
{"text":"將軍重臨，卸甲上陣？ 將軍漢堡其實係十幾年前嘅產物但係佢呢幾年斷斷續續咁樣出期間限定，見到佢有得賣真係忍唔住買返個嚟食下。記得好多年前佢第一次出嘅時候只係得將軍漢堡！現在，佢多咗玉子將軍漢堡，顧名思義玉子將軍漢堡裏便就係多咗一隻蛋，同埋醬汁方便都有少少唔同，等我講比大家聽啦。玉子將軍漢堡除咗本身嘅鳥汁之內，佢仲多咗沙律醬。  其實我唔知道係因為唔同地區麥當勞的關係，而令到食物質素有偏差，還是整體質素下降了？我總覺得剛剛吃了的，不及以前的好。首先講個賣相，打開個包裝紙之後你會見到好多汁都在包裝紙上，我要見到包裝時，漢堡包過受壓以至醬汁濺出來，以至包裏面嘅汁少咗。  另外我見到啲生菜散散亂亂，分報在包裝紙上，本來也有點層次的漢堡包變得扁扁而欠立體感。  不過醬汁嘅味道仍然出色，加了玉子，感覺更加實在。美中不足的就是沙律醬多了一點點，搶了鳥汁嘅味道。  將軍還是要把盔甲穿好。 ","sentiment":"Neutral"}
{"text":"午餐價錢ok 今日食晏去咗食台式野。呢間食店係食晏時間都幾繁忙，我同朋友去到見到有兩三檯都有位，但就未有侍應得閒收拾檯面。 我點咗特式鹵水拼盤餐配肉燥飯，餐飲送熱蜂蜜紅茶。拼盤有白蘿蔔、鹵水豆腐各兩件，豬頸肉同埋鹵水雞翼各3件，都幾豐富，味道不算太咸。肉燥飯面有d切碎嘅豆角粒，感覺冇咁肥膩，仲有半隻流心蛋，呢個蛋要讚一下 ，軟滑好食 。食呢個餐都幾飽 。杯蜂蜜茶少少甜味，清清地幾好。 朋友點嘅台式咖哩炒米配荔枝蜂蜜爆珠綠茶，睇落個炒米都幾油 ，但都算足料。朋友說爆珠綠茶普通啦。 佢嘅午餐普遍五十幾蚊，冇加一，算合理。 ","sentiment":"Neutral"}
{"text":"不過不失 南港島線通車之後，去鴨脷洲真係方便左好多。今日放假就特登同朋友去行吓，不過咁啱附近有跑步活動，午餐時間周圍都好多人。朋友推介呢間妹記， 話滷水鴨好好食，所以即使排左一陣隊都試吓啦。  我叫左個滷水鴨河粉，朋友就點左個滷水什米線，本來仲想點小食嘅，但客人真係太多，見到要等就冇再點。滷水鴨肉質地幾好的，味道都不錯，不過個人口味覺得湯底濃左一點。滷水什有豬耳，豬頸肉等，材料都好豐富。  可能今日人太多，服務都麻麻哋，店員叫我地排隊，但有其他人入咗去又照俾佢坐，而且點食物都要等好耐，所以都係快快食完就走。 ","sentiment":"Neutral"}
{"text":"好甜者不歡，紅豆粉可試 太安樓多小食店就人人都知，近月就新開左間賣紅豆餅既小店，好奇既我收工試一試佢。  味道除左紅豆外，甜味既重有吉士同香芋，咸既有。。。自己睇相  話明紅豆專賣店，第一次當然係試紅豆味先，如是者等左5分鐘就有得食。(佢廚房係一般小食店既開放式，可以睇住佢點整同埋饀足5足 ) 外觀就係比日本車輪餅細少少，但攞上手手感好軟下，一咬落去都係好軟身，唔乾身，幾好; 可惜我覺得外皮味淡，紅豆餡亦偏淡(雖然用一粒粒紅豆做饀，而且食到有紅豆既原味，不錯，就可惜我個人愛偏甜既紅豆)。  簡單總括黎講，鍾意甜既會同我一樣唔滿意，口味偏淡既會覺得不錯。老老實實，宜家咁既時勢，12蚊一個紅豆餅，我覺得都算正路(始終算多饀，但可以降1至2蚊會性價比高多dd),但可惜味道不合我。","sentiment":"Neutral"}
{"text":"等朋友！係呀🤣我黎左飲杯coffee 等朋友！ 係呀🤣我黎左飲杯coffee 雖然有新野好想試🤤，不過😭真係好眼訓，所以今次決定飲無糖無奶既美式咖啡😆 醒醒佢！ 餐台大約有10張！不過估唔到10 點咁早都有咁多人已經坐曬😭！ 我選擇左最細杯！其實星巴克係有一個神秘size🤫🤫🤫🤫🤫🤫🤫🤫🤫! 就係\"Short\" !佢地唔會放個杯比黎！但係所有既熱飲都會有short size! 比特濃咖啡大杯但又唔會飲唔曬！i like SHORT size! 比tall 平幾蚊！   🤗","sentiment":"Neutral"}
{"text":"西式素食餐廳 大年初一，一早出動去搵食 正當苦惱之際，望到遠處有大大個漢堡包向我招手 於是諗都唔諗就衝左過去，睇都唔睇餐牌就坐低左 慢慢睇下餐牌有咩食，先發覺原來入左一間素食餐廳 同行嘅食肉獸一路睇餐牌一路講好多野都想試，竟然唔介意食素，仲講久唔久一次都冇所謂  海南咪走雞 素雞同一般嘅素雞分別不大，配黃薑飯，食唔到有咩味道，同普通飯一樣 醬料都唔錯，有人話似韓國嘅辣醬味喎 未來熱狗腸蘑菇炒意粉 份量比想像中少，意粉唔見得有炒過 素腸只有4片，蘑菇少量⋯ 味道比普通蕃茄醬淡⋯ 未來漢堡 終於等到主角黎啦！有驚喜 唔講唔知漢堡扒係用植物製造 完全以為自己食緊普通漢堡包 +$28 追加嘅新豬肉煎餃4隻  唔油膩，食完想再食，但其實都幾貴，如果唔係追加要$56\/6隻⋯ +$18 追加嘅泡沫咖啡  由於係素食餐廳嘅關係，可選擇以杏仁奶或者豆奶代替牛奶，直得一試 而家食滿$200發票可作$10使用 滿$300可作$20使用 係邊度用？就係餐廳入面嘅便利店購物時用","sentiment":"Neutral"}
{"text":"肉餅哥肉餅飯 之前聽朋友話好食，就同老公黎試下呢間肉餅哥既肉餅飯。  未叫野食侍應已放底2碗湯；我地叫左原隻波士頓龍蝦煎肉餅，金沙蛋黃煎肉餅，迷你一口炸餃子。   個湯係青紅蘿白湯，好清甜，應該無落味精；原隻波士頓龍蝦煎肉餅，賣相好吸引，d 龍蝦肉溝埋係塊肉餅裡面，但好少龍蝦肉，係得蟹鉗可拆d 肉出黎食，肉餅煎得好香口，外脆內軟，但價錢略貴。  金沙蛋黃煎肉餅，賣相都唔差，肉餅上面舖滿咸蛋黃醬加半粒咸蛋黃，撈飯食一流，味道又唔太咸。  迷你一口炸餃子，黎到都熱辣辣，餡肉都均勻, 不過不失。            ","sentiment":"Neutral"}
{"text":"外賣午餐唔ok 是日無飯帶，就同同事一齊叫外賣，同事揀左叫樂斯午餐，一個飯一個湯加一杯飲品平均計$46，價位一般。  夾埋叫左廿十幾盒，都算係大客仔啦，好準時送到，無錯單無漏單，幾抵讚。 叫左魚香茄子+中湯+熱檸茶 個飯盒好大，份量超多！滿滿的白飯同爆多醬汁，味道就…真心講係唔好食嘅 醬汁杰撻撻，無魚香味亦不辣，只能夠講話夠多汁幾好送飯囉。  中湯就幾好飲，雖然唔知咩湯黎，哈哈，有大豆芽菜，南北杏，紅蘿蔔咁，清甜飲完無口渴。  熱檸茶不過不失，咁遠送黎已經唔太熱。  四十幾蚊食得飽，但無味道可言。","sentiment":"Neutral"}
{"text":"出色豬頸肉 虹橋既雲川燒開到好夜，突然想食麻辣， 為左止一止個麻辣癮，食碗麻辣米線先～ 麻辣湯小鍋米線 $38 配豬頸肉、小辣  豬頸肉岀奇地好味，有驚喜，調味料好入味，同出面唔同既係佢好薄身，唔係好厚既豬頸肉，唔會難咬，個表皮仲脆脆地，正啊！估唔到咁出色！推薦大家一試！  不過麻辣湯湯底（小辣）好明顯係唔夠辣， 真係只有好少麻辣（同微辣有得比）， 下次至少叫中辣～我個麻辣癮未解到啊！ 由於個麻辣湯未解到條癮 ，所以叫多碟麻辣雞軟骨先！  麻辣雞軟骨 $26 小小麻辣粉係上面，食一粒兩粒唔覺有麻， 但會愈食愈麻😂幾過癮，酸辣醬配上雞軟骨係會無味，唔沾都得！ 好正個麻辣粉！即時解左條癮！  餐牌上太多 試唔曬！下次試埋其他推介先！","sentiment":"Neutral"}
{"text":"最好食嘅大家樂 相信大家都成日食大家樂，但係德福呢間嘅大家樂食物質素比其他分店較高，服務亦都比較好！所以推薦大家如果食大家樂，又近大家嘅話，可以揀德福呢一間！ 唔知大家知唔知道，大家樂推出左佢自己嘅Apps，食嘢嘅話可以儲分，儲夠一定嘅分數就可以換食物！新開個Apps嘅話，仲有$20迎新coupon，所以好抵食架！會員記住每一次都俾佢掃一掃個QR code，就可以輕鬆儲分㗎啦！ 今次lunch食咗大家樂嘅招牌，一哥焗豬扒飯！豬扒好林，個焗飯味道好好，嗰醬汁令到成個飯都可以升華咗！ ","sentiment":"Neutral"}
{"text":"2018-03-12 今日特登揸車去左幫襯呢間酒家，因為之前食過都唔錯，叫左即食海膽、鮑魚、貴妃妦、椒鹽鮮魷、椒鹽賴尿蝦同海鮮豆腐湯。 即食海膽第一次咁食所以試下，味道偏淡唔同出面壽司店果 D 咁甜，而且每隻份量都得好小，不過都係 28 蚊一隻可以一試。 鮑魚食落口無韌既感覺，好易咬。  貴妃妦就超正，好肥美同好厚肉。  椒鹽鮮魷就一定要試，份量好大碟而且又唔會話整得太多炸漿。  海鮮豆腐湯好大盤，所以最後係飲唔哂既。 椒鹽賴尿蝦雖然好大隻，但真係好貴要成 250 蚊先得一隻，所以只叫了一隻。   總括嚟講雖然啲海鮮真係幾新鮮，但係價錢都係貴左少少埋單＄700。","sentiment":"Neutral"}
{"text":"午餐有啲失望 難得就放聖誕假，一大班同事即興約食飯。之前一直有留意到呢間出名既餐廳，話哂都係禾輋名物，只係一路都未有機會試。中午去到竟然只有半滿，可能因為好多學校都放左假。我地每個人叫左各一碟碟頭飯，我同朋友就叫左麻婆豆腐同鹹魚雞粒炒飯一齊share。  因為人唔多所以野食都好快到，鹹魚雞粒炒飯一食就充滿鹹魚味，又唔係太鹹，而且炒飯炒得夠乾身，雞粒都ok大，算係唔錯 。可惜係應該唔會出錯既麻婆豆腐，竟然鹹到差啲食唔落，而且配搭好混亂，冇花椒但有辣椒絲，仲有好多酸菜\/雪菜？。其實如果呢道菜唔係叫麻婆豆腐應該會感覺好啲，至少酸酸辣辣都幾惹味，不過太鹹真係唔會稱得上好食，有啲失望。 ","sentiment":"Neutral"}
{"text":"最後一天營業有八折 卒之都約到富貴同事佢地食lunch啦 揀咗呢間 其實係慶祝防腐劑同事嘅生日飯 我今日就嗌咗個雞扒 不過我哋三個都覺得今日個lunch麻麻哋 雞扒同埋豬扒都冇乜肉味又感覺鞋鞋地 今日最值得欣賞係杯咖啡 我飲呢個玫瑰拿鐡幾好飲 唔太甜唔使刻意落糖，味道剛好 又有玫瑰香味同味道，正 因為我路程比較遙遠，所以我走先 同富貴同事share呢一餐 富貴同事最後話俾我知餐廳打咗八折俾佢 因為今日係最後一日，佢哋做完就要結業 不過話會開返，但係未知時間 唔知關唔關事，因為呢個原因所以今日啲嘢食咁普通🙈 ","sentiment":"Neutral"}
{"text":"素食自助餐 健康飲食 同幾個酒肉朋友食走到肉朋友！幾特別，平時唔會特別食素，無肉食會唔會好唔慣呢？一晚半晚都ok既！  熱食款式比想像中少，有沙律，熱食，湯，飲品，甜品... 朋友話炸香蕉好好食, 我唔食蕉所以無試到。 我食左炸饅頭, 都OK 呀。 好鐘意沙律吧, 芝麻醬青瓜絲好正!  熱食有D串燒, 幾特別, 魚蛋做得好似, 好快比人拎晒。   估唔到仲有關東煮, 食左冬菇蘿蔔腐皮, 不過好似唔夠入味,  甜品有蘋果批, 紅豆沙, 豆腐花 湯係西洋菜湯, 平時屋企煲湯都會落肉, 落豬骨, 今次咁清我地都有D唔慣haha 呢到好多食物都會比較淡口, 可能健康D啦, 都OK 既 ","sentiment":"Neutral"}
{"text":"好多選擇 因為買咗昂坪纜車全年pass 所以今日又去寶蓮寺一遊 順道食吓寶蓮寺嘅小食 因為上次經過都好多人😵 寶蓮寺有小食區，同埋齋菜區 今次係幫襯小食區 雖然都要排隊 不過都好快可以買到嘢食 店裏唔可以影相 入邊主要係糕點（例如紅豆糕）、炸物（例如春卷芋頭角）、孫齋、米粉、大包、豆腐花等 都好多選擇 價錢都算合理 所有食物都暖暖地，同埋新鮮 因為都好多人光顧 所以食物進出都好快 最鍾意係孫齋，唔會太酸，所以好快食晒 其次係芋角，又係真材實料 全部＄120左右，都OK 搵位都方便 不用太擔心 戶外環境，可以接觸多啲大自然  總括來說：繼續幫襯","sentiment":"Neutral"}
{"text":"自助地道拉麵小店🍜 近黎越黎越多日本拉麵店，中環亦有別天神，去試試佢！第一樣見到嘅嘢係門面嘅自助點餐機，只可以用八達通或著信用卡，大家要注意啦！湯底只係有兩款，蝦湯同豚骨，再揀辣同唔辣，揀完比完錢先可以入座架！座位得10個，一排咁圍住廚房，師傅會將拉麵擺係bar檯，搬落自己面前嘅時候就要小心。我叫左個蝦湯拉麵，上面有一堆櫻花蝦，湯底濃郁到見唔到麵，湯底濃，但係有d食唔慣蝦味。麵質較幼，又係有d唔慣食哩款麵，因為坊間粗粗嘅蛋拉麵餃多。一讚嘅係佢地嘅辣芽菜，落落湯度變左微辣，辣味可以解膩。我覺得拉麵好睇個人喜好嘅... ","sentiment":"Neutral"}
{"text":"還可的台灣餐 行完山終極肚餓，商場入面好多食店都爆哂，見呢間人少少就食呢間啦！原來除左食客少，個地方好大，而staff眼見嘅只得一個係樓面。 我地四個人叫左香葉三杯雞，滷水拼盤，都有跟一碗香菇肉燥飯，重有叫左秘製紅燒牛肉麵同蚵仔煎。  三杯雞夠香夠濃，送埋個肉燥飯一流！滷水拼盤滷味好足又唔會死咸！紅燒牛肉麵牛肉份量好足，牛肉夠淋！不過蚵仔煎就未係我預期個種，佢比較似乾煎，而唔係台灣食到個種糊糊地嘅蚵煎。  總括黎講，食物同環境質素都還可以，不過staff就真係好缺，出去賣單已經有兩個人等緊但竟然冇staff，要行入去叫個staff先埋到單。 ","sentiment":"Neutral"}
{"text":"正常魚蛋粉 今日泥左北角上堂，lunch hour搵野食，搵到呢間樂德。其實條街有排晒長龍既餐廳，亦有空無一人既餐廳。我係諗住呢間粉面點都叫穩陣，而且價錢都合理就入去食。 叫左個撈面食，比粉面貴2蚊。叫左個魚蛋同水餃，係另上。以為係放埋落碗撈面度，點知吾係，仲係有上湯，小弟我就成碗飲晒，都幾清甜。雙餸要加5蚊，但如果係叫牛雜牛肚牛乜個d就要加10蚊 ，所以無叫到。至於個撈面，份量都幾大的，有2條白菜仔。我就覺得味道正常，係個上湯要比個like,其他都屬正常水平。可以再去。 ","sentiment":"Neutral"}
{"text":"抵食菜飯 突然好想食上海菜飯 咁岩經過南北美食館就入去試下打開menu發現菜飯的配搭有雞\/牛\/豬\/素食\/魚 總共有11個選擇 豬:香脆排骨 滷鍋肉 雞: 醉\/炸雞中翼 日式燒雞 素食: 素雞 脆皮素鵝 牛: 五香牛筋\/牛展 紅燒牛腩 魚: 美味燻魚  仲配紫菜蝦米湯\/炸菜肉絲蛋花湯\/酸辣湯\/粉絲湯\/雲吞菜湯同送豆漿\/例湯  成個set只需53蚊 真係好抵食 咁我就揀左香脆排骨菜飯配紫菜蝦米湯同熱豆漿 金黃色的排骨又香又脆 最重要係唔乾  d切到細細的菜完美咁混入飯度   菜飯加排骨呢個配搭真係幾match  紫菜蝦米湯加左一點蔥花作點綴 湯有點咸 唔知係咪因為我未有將蝦米同湯好好混合的關係 成個set大份得黎又抵食  (大份到食唔哂) ","sentiment":"Neutral"}
{"text":"懷舊日本風味 今日同男朋友第一次行得寶商場 見肚餓就周圍搵嘢食 係地下穿過1條好懷舊嘅巷仔見到間好有特色嘅日本餐廳 大漁屋台 見個餐牌都幾多嘢食 價錢都唔貴 所以就試一試 叫咗個三色刺身都幾新鮮又厚切 前菜仲有胡麻豆腐蕃茄沙律  軟殼蟹水菜卷👍🏼 正 清酒煮蜆好足料 啲蜆肉好大粒，湯入面仲有昆布同啲雜菌 啲酒辣辣地 好開胃 冬菇青椒天婦羅 青椒都幾辣😂 佢係日本青椒唔係普通青椒 安格斯牛肉鍋烏冬 啲牛肉好嫩 最後叫咗關東煮 串蒟蒻好爽口 魚餅又好味 埋單4百幾蚊 下次先再黎試佢既海膽飯 ","sentiment":"Neutral"}
{"text":"愈來愈貴又愈來愈普通 對太興其實無特別喜歡，好似高級少少的茶餐廳咁，重點係有時覺得太興個價位比較貴，食物又未去真係非常好食，如果唔係屋企人話去的話，都真係無咩機會去食。今日同屋企人黎食，3個人叫左2個菜，再加兩盅燉湯。杏汁豬肺湯，入口杏仁味非常非常非常重，好似飲緊杏仁汁咁，個豬肺洗得乾淨，亦無異味，食落軟軟綿綿咁；咕嚕肉，味道好滿意，大家都認為係全晚最好食，醬汁黏稠度及甜酸度適中，豬柳炸到外脆內嫩，入口有肉汁，而且啖啖肉唔會有骨；燒味，不過不失，個人覺得會鹹左少少，但老人家食落就話剛剛好。    ","sentiment":"Neutral"}
{"text":"ok 串燒雞軟骨 $16\/串 雞軟骨細細粒脆脆地好有咬口，加上佢d香料好惹味，唔錯👍🏻✨  . 燒雞翼🐤 $28\/4隻 層皮脆脆地，食落肉質算嫩滑，中間都入味嘅，不過燒得有少少燶☹️  . 燒雞皮 $16\/串 燒完d油谷出來後，咬落脆脆地又好煙韌，而且好惹味，平時唔好雞皮嘅我都好覺得呢個正🔥  . 燒腩肉 $22 個腩肉聞落有香料味，但切得太厚嘅關係，中間好淡味，d肉都太韌好難咬，如果薄切會好好多🥓  . 燒茄子🍆 $26 切開咗嘅茄子口感軟綿綿，上面鋪滿蔥粒同埋蒜蓉， 但食落去就真係有d淡，似係冇放調味料🤔 ","sentiment":"Neutral"}
{"text":"比較出眾的海南雞 今日同朋友行過元州街，離遠就見到一個大大個嘅黃色招牌，俾佢吸引左，最近食太多重口味嘅沾面同拉麵，係時候要食返啲冇咁heavy既餐廳！  我哋兩個人就叫咗兩隻雞仔好可愛既兩人餐。除咗招牌海南雞半隻，仲揀咗泰國特色豬頸肉同埋加咗一碟菜心  首先講吓個油飯啦，唔係特別香，個人認為普通。 佢就送咗一碗雞湯。湯入面有粟米，一啲菜同埋有少少雞肉嘅。但係個味呢就比較似味精湯🙃 可能因為我比較鍾意食煮得淋嘅菜，對我黎講麻麻哋，因為佢比較硬身而且食得落有啲老 重頭戲來啦！呢個海南雞真係無令人失望，滑到用筷子都好難夾到 平時食雞唔食雞皮既我都忍唔住食曬佢啲雞皮，雞肉同雞皮既比例岩岩好，香口得黎唔係太油。最重要要上面數落黎第三個醬，開胃又帶到海南雞既香味，推薦！ 最後係豬頸肉，半肥瘦既豬頸肉其實點煮都唔會難食㗎啦🤭 不過我嫌佢燒得有啲lone，頭尾兩塊有少少硬。 Overall黎講，除左海南雞係值得一試外其他都無咩特別。","sentiment":"Neutral"}
{"text":"新開幕，試試看 新開幕兩天就來試試看，我覺得環境和食物質素不錯，但是衛生情況有待改善，因為隨便在枱上攞了餐具都已經有污跡🤢🤢重點是只是開幕兩天，另外我向侍應拎多一個碗仔，個碗仔裏面有一啲飯焦積和其他污跡🤮🤮簡直想嘔，即刻忍唔住同個侍應講可唔可以換一個乾淨啲嘅碗比我，佢亦馬上重新更換，但係個碗都有同樣嘅問題，佢只係叫我用啲熱水洗下佢，我覺得食物質素重要但係衛生質素亦都好重要囉，唔係諗住你啲嘢食好食就可以將個衛生變到咁，最重要係只係開幕左兩天咋🙈🙈最後食完餐飯返到屋企即刻肚屙⋯⋯我唔知道係咪因為佢嘅餐具問題但係我覺得有影響🙄🙄第一次食就令我留下深深嘅印象😣😣😣 ","sentiment":"Neutral"}
{"text":"小食好食過主菜 今日喺元朗食午餐，去咗一間想試好耐嘅日本餐廳，就係嘉兵衛。呢間日式食肆，佢主要買定食，即係冇乜刺身壽司俾你食，絕大部份都係熟食。價錢方面，的確係比想像中貴，初初見到都嚇咗一跳，不過由於想食好耐所以都係入咗去食。  女朋友就帶咗個鯖魚定食，有湯同有野菜薯餅，至於我就叫咗一份滑蛋雞肉丸丼，另外再叫咗芥末章魚同燒牛舌。先講小食，係相當之高水準，芥末章魚嘅wasabi味夠重但又唔攻鼻，牛舌燒得非常之淋，一啲都唔韌 去到主菜方面，湯同薯餅都好正，鯖魚都唔錯，但係就咁配白飯好似好dry。至於滑蛋雞肉丸丼，呢個飯真係超差，蛋完全唔滑，扣晒分，因為我一心想食滑蛋，加上雞肉丸好普通，完全係差勁！  下次再去食，都係嗌返啲特別少少嘅定食！不過價錢真係算貴，唔係每樣都值咁嘅價錢！ ","sentiment":"Neutral"}
{"text":"份量味道都一般般。 考試後諗住食飽啲下午繼續作戰，揀左Delifrance。好耐冇食喇，都唔知佢入面嘅擺位換左少少，同埋佢用左好似出面一啲FOOD COURT嘅取食物方式，就係俾個類似TIMER嘅機你，夠鐘攞野食部機就會響。 Delifrance選擇一向唔多，佢呢排推出左兩款龍蝦意粉，不過我就揀左個肉醬意粉，諗住普普通通一定唔會中伏。 等左十分鐘左右就攞得野食。 碟意粉賣相唔算靚，肉醬唔多，我自己就鍾意多醬少少嘅。同埋我都算細食，但係完呢一碟後唔覺得有飽嘅感覺，我諗都有七成飽嘅，不過對於大食少少嘅就一定唔夠食！肉係牛肉，唔多肉粒，不過我又冇乜所謂嘅。味道普普通通，冇乜特別，普通一餐午餐頂下肚算係咁。","sentiment":"Neutral"}
{"text":"一分錢一分貨的壽司店 20幾人去party room玩最好就係買壽司上去食，見到附近有爭鮮就入去掃左一大袋。 三文魚壽司: 三文魚好薄，食落都新鮮但味道普通 帶子壽司: 算係最好味既壽司，帶子幾鮮甜，上面有少少蟹子 鰻魚壽司: 味道尚算唔錯，落左少少照燒汁味道豐富啲 花之戀: 大舊啲既三文魚，味道普通，覺得落得太多沙律醬 芝麻八爪魚: 最好食既一件，八爪魚有咬口，配上 呑拿魚壽司: 冇乜味 三文魚腩: 幾好味，食落覺得有好多脂肪咁 蟹柳壽司: 穩陣之選，都有少少蟹味，雖然知道佢唔係真既蟹肉 玉子壽司: 唔錯，玉子幾甜 ","sentiment":"Neutral"}
{"text":"開年飯 開工大吉。 同同事們出去食開年午飯！ 揀左緬泰皇宮。 一行6人叫左兩個$298餐 可以揀8款野食。同甜品。 再加多入蒜茸包！ 先嚟緬甸咖哩牛腩。 估唔到明爐上。一直熱住。 咖哩味不太重。但牛腩份量幾多。 配埋蒜茸包不錯。 不得不提蒜茸包好香脆！ 一份有8舊！ 鐵板炒蠔仔 好似好大碟。其實下面有好多芽菜係底。 蝦餅。 都幾彈牙。點埋泰式甜酸醬。 不錯！ 蝦米炒椰菜。唔係好食到蝦米。 但椰菜幾爽甜。 炒金邊粉 都有好多蝦。 金邊粉甜甜地。幾好食！ 馬拉盞炒通菜。 食泰式野都必食。 仲有碟排骨。但無影相。 有啲似中式嘅炸排骨。 不過加埋泰式醬就成為泰菜！ 芋頭雜錦煲仔煲。 有芋頭。雞肉。雜豆。香菇。肉鬆加炒飯底。 好大煲。 不過味道普通！ 最後一人一碟甜品。 椰汁大菜糕。好硬！同過甜！ 椰汁西米糕。唔錯。夠椰米。西米夠淋！ 每人$115 份量多。6個人食唔哂。 ","sentiment":"Neutral"}
{"text":"不過不失的拉麵，幾有日本拉麵舖味道🤔  大坑出名多嘢食，黎到了哩一間有風味嘅日本拉麵餐廳   雖然食物嘅價錢都一啲唔平，不過哩度餐廳設計獨特，有懷舊日本嘅風味，餐牌用左特別嘅繪圖，未食就覺得好有氣氛  $98一碗麵唔平咖，加粟米仲要加多$12,不過份量都可以，櫻花蝦足料，加上哩度用嘅日式叉燒，大大片，係好味嘅 湯底都幾濃郁，不錯咖  鐘意食撈面嘅我，尊登揀左個冷嘅撈面黎試 先講拉麵，湯底當然比普通嘅濃郁，而且係豆乳，所以仲會有黏黏嘅質感 不過食到尾就有點兒膩了 拉麵份量就有啲5夠  追加溏心蛋，真係煮得好好，蛋汁流晒出黎，好味  豬軟骨$38都有成5舊咁多，軟骨煮得夠晒淋，不過肉質就稍為硬左啲 不過呢，配左芥末醬，幾新穎 ","sentiment":"Neutral"}
{"text":"初嚐印度菜 小妹第一次去食印度菜 呀🇮🇳係唔係正宗我就真係唔知喇😂😆不過入面啲待應店員全部都係巴基斯坦人🇵🇰或者印度人🇮🇳晚市市間都幾full下的☺️ 素菜咖哩角 一碟有三隻 三隻嘅size大細都唔一樣😅😅個皮的厚度一般 但都炸得幾脆下 個餡都係以薯仔為主 仲有個類似薄荷醬 夾埋一齊食都幾好味 鐵板燒羊架 一碟有三條 燒得剛剛好 肉質好好味呀 仲有少少啲羊膻味🤤😋又好juicy啵 真係啖啖肉👍🏽☺️小妹無加檸檬汁🍋但個羊架都唔會好膩 好正 值得一食！ 咖哩牛肉 配蒜蓉薄餅 是通識吧 咖哩份量適中 味道唔辣 大家都可以trytry 牛肉肉質都好入味又好淋下🙂🙃仲有個薄餅都好有濃郁嘅蒜蓉味 仲有少少葱係上面 都好大塊下 係幾出色下嘅🙃😋 ","sentiment":"Neutral"}
{"text":"雖然味道唔錯，但好似唔可以稱得上library 約咗朋友嚟呢度，都係諗住佢個名叫Library 應該好多點心可以揀，仲滿心歡喜添  現場環境係偏暗，見佢個名都估係serve 外國人多架啦，加上現場有吧枱同高櫈，好明顯啦。見到咁仲期望有好特色的點心啦  點知坐底咗，睇住個menu，我同朋友的反應都係一樣，得咁少款點心可以揀，成本menu大約十版，點心好似只亦一版半，其他都係小菜，再唔係就drink menu、wine list 。心諗，唔係呀，咁都叫library 。 確實個menu令我失望，咁我地都照叫點心啦。講真服務同招呼確實係好，基本上有求必應；點心味道都好，唯獨個手撕雞腸粉真心覺得唔得，最好食係黑椒和牛酥，堅酥脆，又夠黑椒味，買相都唔差。  不過如果有下次，可能要中午去，睇下係唔係會多d點心俾我揀。 ","sentiment":"Neutral"}
{"text":"算唔錯嘅屋村日本料理 見佢門面唔錯，六點幾開始就已經有人排隊，就試試呢間。 前菜嚟個胡麻菠菜，胡麻香、菜算爽口，唔錯 軟殻蟹米紙卷，有陣怪味，蟹炸得都鬆，不過唔好味。 牛肉鍋，吉x家比佢好味 刺身拼盤，三文魚香，海膽唔腥、榮螺、八爪魚等等都幾香甜，二百蚊算抵食 天婦羅，有少少九唔搭八，炸粉唔算鬆香，可以唔洗試！ 三文魚鮫，可能佢入貨三文魚都唔錯，所以刺身同鹽燒魚都好味，燒過後嘅魚肉唔會好乾，juicy得嚟係熟嘅，可以試吓！ 燒魷魚，呢個好味，睇相都知唔乾，魷魚爽口彈牙，唔會淋 pat pat，有驚喜！ 本來對個豆腐有期望，以為會好香豆味，點知唔係，淨食都唔係好香，佢仲配埋胡麻醬，攪到剩返嘅豆味都唔覺了。 我哋都明白星期六好多客，不過三個人唔係淨食你三碗拉麵，一檯嘢食，消費七百幾蚊，就算你限時一個鐘十五分鐘，都唔洗未食曬收我嘢食架！你個趕客樣堅趕客！","sentiment":"Neutral"}
{"text":"無乜特別 sensory ZERO - 黃竹坑 朋友約食飯 見間嘢係我中意既工業風 又好似都有唔同種類既嘢食 一於應約😆 個menu花多眼亂 就試個ALL DAY BREAKFAST先💲108 本身諗住配凍檸茶 點知原來佢地係冇既 只有一種叫橙茶既嘢 好似幾特別咁 就試下佢啦  呢間嘢係先買嘢食 佢會比飛你 入便有埋號碼 到時自己留意顯示屏去拎嘢食 其實賣相唔錯 唔知好唔好食呢☺️ 個蛋炒得幾滑 腸無乜特別 炒茹都係普普通通 多士都係普通水平 沙律菜尚算新鮮 整體嚟講呢個價錢唔值 雖然佢唔係唔好食 但講唔出有咩特別驅使我再食 反而個橙茶有驚喜 個味幾清新 唔會好甜  Overall好食度:😋😋😋","sentiment":"Neutral"}
{"text":"一般般既上海菜 同阿女去玩迪士尼樂園，去到青衣城食晚餐，唔係好肚餓但好攰，唔想等太耐位，見呢間南小館無人等位就去呢間。  點了「南館四小拼」 - 四喜烤麩 ～ 味道都唔錯！ - 糖醋排骨 ～ 肉比較”un”，但味道好好，阿女喜歡d汁。 - 花雕白雞 ～ 唔好味，d花雕係有苦味，但雞肉都算滑，阿女食左一啖已經唔再食！ - 口水川雞 ～ 唔辣，又多骨碎。  鮮肉小籠包 ～ 唔錯，皮薄多汁！  陽春麵 ～ 正正常常一碗麵，無乜特別！ 為左駛等位去左呢間南小館，結果中伏了，下次唔會再黎了！  ","sentiment":"Neutral"}
{"text":"泰國菜，小驚喜。 青衣城呢個商場有好多不同嘅食肆 但當中不乏都係連鎖大型食肆嘅分店 偶然經過呢間 聽人哋講係新開張 每日都大排長龍， 而且開張仲有半價龍蝦喇沙麵優惠 一向鍾意濃郁口味嘅我就去試下啦  口感一般係幾大隻但略嫌太實淨  小驚喜，本人喜歡食蠔，炒蛋好滑，配搭唔錯。  不過不失，雞肉唔夠滑，醬料又俾得少。  成碟嘢比較唸口，炒得唔夠乾身，配料好少，味道一般。  賣相相當討好，份量十足，湯底都算幾香濃，龍蝦肉爽口，正 仲有一口牛柳粒，用鐵板上，一上枱就聞到好香，結果冇影相都差不多食哂 份量少啲，但味道唔錯","sentiment":"Neutral"}
{"text":"豬扒麵 唔通真係豬扒先食豬扒麵? 但呢度個個都食豬扒麵喎?!🤣🤣  初頭行入嚟，感覺污糟邋遢， 個職員仲要我坐廁所門口， 簡直嬲嬲豬到一個點。 後來先發現個廁所冇人去，個心都安樂一啲。 我食咗半個鐘，得一個人入去， 仲要只係入去洗手，1分鐘 都唔洗就出咗嚟。  我見個個都食豬扒麵，自己都叫返個啦! 雖然個樣麻麻地，但係個豬扒又真係幾好食喎!  最後奉勸大家一句冬天食冇問題，但夏天食最好著泳衣嚟因為真係好熱， 未食都一身臭汗味，呢度完全沒有冷氣。😜😜😜  最後當然要講下啲職員有冇禮貌啦! 但其實個職員前後都唔講唔夠三句嘢，冇咩好評價。 ","sentiment":"Neutral"}
{"text":"Hea底泰國菜？ 上星期有一日lunch跟同事黎咗呢間666泰船麵食， 見入面冇乜人， 應該唔怕肺炎啦😂😂 不過原來咁少人係因為味道真係唔太好食💆🏻‍♀️  泰雞翼金邊粉✨ 估唔到係湯粉黎，上菜時都嚇一嚇， 雖然我同同事都叫唔同嘅餸， 但上枱全部一樣色水， 差嗰兩舊餸唔同🤣  湯底偏鹹， 麵有少少似粉絲，口感唔錯， 但吸得太多湯就鹹咗啲... 雞翼都係偏鹹， 所以食完好口渴， 好彩有得半價叫嘢飲， 有杯檸水中和返啲味道。  今餐我食就啱啱好， 但男同事們就嫌份量細咗啲啦🙈","sentiment":"Neutral"}
{"text":"摻摻好正 今朝好勤力, 晨早起身去睇早場, 梗要獎勵下自己食好D!  BUGIS 個門口好吸引, 貼滿星加坡魚尾獅圖案, 睇到已經覺得好有風味. 我12點半去到, 都多人等, 好彩有D人拎完飛行開左, 等左10鐘就有位.  午市 MENU 吾算好多選擇, 好快就揀左個海鮮叻沙摻摻配熱咖啡, 加小食沙嗲雞肉串燒.  沙嗲雞肉串燒先上, 老實講 ... ... 失望 ... ... 雞肉OK林, 但個沙嗲醬吾得, 太稀 ... 吾夠味... 我問 waitress 要左碟辣椒油嚟點, 點知 ... D辣椒油一D都吾辣, 只係油 ... 好左D辣椒籽仲OK ...  其實香港人都有人鐘意食辣架 ... 海鮮叻沙摻摻 ... 呢個好OK喎 湯頭好正, 一上我幾乎飲左半碗湯, 哈哈, 超讚! 佢嘅椰香叻沙味夾得好好, 又鮮甜, 微微辣, 好好味~ 摻摻係油麵+米粉, 軟硬適中. 海鮮有連殼蝦, 蜆, 魚片, 再加D豆卜, 芽菜, 蛋... 算豐富嘅. ","sentiment":"Neutral"}
{"text":"預料之內得個樣 食親卡通嘜頭嘢食，好似餅、糖、馬卡龍等，全部都中伏。所以都預期唔好食咖啦。無期望，所以都無乜失望。  水果冰茶 - 凍飲$78，熱飲$68。大熱天時，梗係飲凍飲啦！唔係差，不過一般啦！  炸魚薯條 - 炸魚幾好，食到魚嘅質感，唔係剩係粉。薯條就一般，同平時食嘅硬係差少少。  卡哇伊披薩 - 芝士、菠蘿、煙肉配料，芝士係Kitty剪影，係有heart嘅，見到都開心，味道就ok啦！  送4張唔同款唔同色嘅名信片，免費嘅，好靚！  來到Hello Kitty cafe，梗係要打卡同相機先食啦！周圍係Kitty，作為Kitty迷嘅我係開心嘅，仲同Kitty大毛公仔一齊坐，仲好橋一齊著紫色碎花裙。入面好細，得四五張枱，室名有兩張4人枱。有隻大Kitty，人咁高，牆都有Kitty，影相位。可以來朝聖一次嘅！但真係唔好對食物飲品有期望。 ","sentiment":"Neutral"}
{"text":"超抵母親節一天遊 今日母親節同埋媽咪載咗一天遊,其中一餐晚餐係去鯉魚門食海鮮,原來上次曾經去過嘅快樂漁港海鮮酒家，今次就去同係嘅海天宴會廳。不過今次就比上次差左一啲啦，可能今日係母親節，有好多團體都嚟食海鮮，忙過不停關係啦。 門面外內都好新淨和裝飾佈置得好華麗。 先來個木瓜魚湯睇落奶白色飲落味道都總算👌 第一味有白灼海蝦蝦。 第二味係薑蔥雞，啲雞都幾有口感又有好多薑蔥加埋啲豉油都好好味。 蒜蓉粉絲蒸扇貝，精華喺晒啲粉絲度😋 清蒸海斑肉質鮮甜又嫩滑。 魷魚翠玉瓜有加埋一啲云耳好健康配搭。 酸甜排骨夠晒醒胃呀，仲加埋啲菠蘿西椒，色香味齊全😋  炒飯同伊面就麻麻哋啦。 不過一日遊二百零蚊又食兩餐重有海鮮餐食真係超抵。 ","sentiment":"Neutral"}
{"text":"外賣跌watt—6pm前抵食下午茶 意樂係一間帶意式風味嘅茶餐廳，星期一至日2-6pm都有下午茶，$30左右就有不少食得飽嘅options。因為同屋企人3人分2個tea set，所以外賣。  茄汁濃郁，有不少茄肉，飯面鋪上一大塊焗芝士，醬汁媲美一哥焗豬。 豬扒偏鹹，肉質冇一哥咁鬆，但size都大過手掌心，呢個價算唔錯。  烤雞都大塊，拳頭size。但味道過鹹。雖然唔係淨鹽味，係有香料味，但鹹到食唔出雞味。 茄子有一厚塊。MENU講明係迷仔焗，所以咁都合理。 炒飯底，其實乾濕度唔錯，但配埋汁食就太鹹，食唔到cream嘅甜味。 之前堂食都食過白汁菜式，但味道明顯優勝。不過飯類份量外賣比堂食更大份，至少有一大碗飯嘅份量。 送熱飲，凍飲加$3。堂食用凍飲杯裝熱飲，冇量過容量，但覺得堂食大杯啲。 凍飲杯同熱飲杯差不多高同闊，連埋冰真係細杯咗啲。 呢杯華田淡而無味，外賣失手喇！    ","sentiment":"Neutral"}
{"text":"新開小店 拗背灣街陸陸續續開左好多小店, 呢間係今個星期開張既 中午食飯時間有個叔叔好落力地係門口叫好好食既豬脾飯, 就入去試下 地方唔大, 主要做外賣, 有10個座位左右, 我地就買外賣 選擇唔係太多, 可以單點或者叫套餐 單點飯類就HKD35, 套餐連埋野飲就HKD43, 相差8蚊 飲品就汽水同埋普通奶茶咖啡, 所以感覺上單點抵D 呢間店主打豬脾, 豬腳仔, 手撕雞同埋鹽香雞 可以配黑蒜汁\/ 南乳汁\/ 黑椒汁\/ 麻辣醬 我點左鹽香雞飯配麻辣醬, 雞既份量唔算好多, 同埋都幾多骨 但味道唔錯既, 雞肉醃得好入味, 食到鹽香, 仲配左蕃茄醬仔同菜, 感覺好健康丫,..  朋友就叫左豬脾飯, 偷試左一舊, 味道唔自好特別, 同出面買既豬手一樣味道, 但以呢個價錢黎講都算幾好.. 下次試下手撕雞腸粉!! ","sentiment":"Neutral"}
{"text":"雪綿冰....oh no! 住咗幾年, 都唔知有呢間好野, 見咁多食友推介, 點都要死落去試下啦! 一口氣叫咗雪綿冰, 餃子和油豆腐. 先來油豆腐和餃子, 兩者相當不俗. 油豆腐又香又入味. 更估唔到係餃子勁多肉汁, 又煎得乾身, 唔會油淋淋. 但個雪綿冰, 嘩....超唔掂, 一見到個芒果sauce, 都覺得lai lai 地野, 但竟然係個冰出事. 仲以為個冰係牛奶雪成, 原來唔係, 係有d 假假地的甜味...我寧願係碎冰, 不想浪費, 花了九牛二虎之力, 才幹掉它. 以為咪搞... 為了餃子和油豆腐, 還係會幫襯的. ","sentiment":"Neutral"}
{"text":"見到咁多好評先去試 但有啲失望 呢排對台式飲品好似上左癮咁，成日都心思思想飲，所以就查下屯門區有邊間好飲，見到呢間新開既梳芙評價唔錯就黎試下。今日叫左杯金鳳烏龍奶蓋同個朋友share飲，因為我地都想飲茶咪濃少少，所以就叫左金鳳烏龍，同埋呢間野價錢都偏貴，咁就一杯share飲試下先。我本身都唔中意好甜既野飲，所以叫左微糖，而冰度方面呢到最多都係叫少冰，無得叫微冰或者走冰，不過其實少冰都好似其他鋪頭微冰咁，所以都唔洗擔心太多冰溝淡左杯野。而甜度方面呢間都比一般淡味，今次叫微糖真係無乜甜味，飲慣微糖既叫半糖應該都ok。冰度甜度我都覺得唔錯，但個茶底真係好失望，淡到無乜味，咁既價錢飲啲淡到水咁既茶我覺得唔係好得。雖然個奶蓋唔差既，無論就咁飲定撈埋飲都好飲，但就完全蓋過左啲茶味。我覺得間野裝修幾靚，但啲茶既味道同葵廣十幾廿蚊嗰啲差唔多，甚至重差過。三十幾蚊一杯野好似飲緊奶蓋水咁，真心失望！呢間野真係試一次就夠，唔會有下次，唔明點解咁多好評。 ","sentiment":"Neutral"}
{"text":"Tea buffet Cova嘅cake一直深受女士歡迎🤤我地4個女仔叫左個tea buffet $258包2杯野飲。基本上平時嘅所有cake款個道都有得揀😍而且仲有好幾款鹹嘅食物例如三文治、酥皮批、沙律、迷你漢堡包、pizza等 佢個酥皮批最吸引，因為佢夠熱夠脆之餘啲餡仲唔會太過鹹👍🏻至於佢個漢堡包就冇乜特別入邊都係火腿同芝士。  甜品方面我哋每一款都夾左幾件返嚟， tiramisu就唔使多講啦一向都好多人讚，cream cheese好溫和，而且咖啡味都好夠濃。仲有藍莓cheese cake、開心果Cake、泡芙等等。而最心得我歡喜嘅竟然係佢哋嘅原味士多啤梨海綿蛋糕🍰佢唔會太甜而且啲cream好滑又唔會太流！ 但最後我哋都食唔晒因為太濟啦！！所以我哋叫咗西柚汁消濟😪下次一定要留肚去食啦","sentiment":"Neutral"}
{"text":"貴價車仔麵 今日係 側魚沖返工 收咗工就同朋友喺附近搵嘢食 見到呢間蝦麵店幾得意就入去試下食啦 鋪頭唔算大有四五張枱 裝修得唔錯 坐得舒服嘅可以喺度傾下偈 同朋友嗌咗一人一碗麵 我就叫咗牛展麵 加 手撕雞加墨魚丸 朋友叫咗海鮮麵 碗麵嘅份量好大亦都有好多配菜 佢會有通菜芽菜作為配菜 海鮮麵嘅料一樣多 有蝦 蟹柳 青口 魚頭通菜 同 牙菜亦一樣有 麵餐加26蚊有一個炸魚皮我哋都叫咗一個嚟試下 嘢飲係汽水 魚皮好脆好好食 牛展麵啲牛展有五塊塊塊都好大塊味道都唔差 海鮮麵味道龍澳都唔錯 整體嚟講份量大味道唔差 不過價錢偏貴 下面有啲想同大家分享下 ","sentiment":"Neutral"}
{"text":"香妃卷好食 因為唔知咩叫香妃卷,所以特地去佐試 英文名叫chinese pizza, 我覺得似chinese crepe多d 即叫即製, 見到 師傅放上唔同嘅材料, 例如大量葱花、芝麻、菜甫(我地唔好芫茜叫佢走佐!) , 落埋甜醬, 摺埋就上枱, 未食已經好想食 果然好好味,  芝麻蔥花好香,材料同d 甜醬好夾!!!個\"chinese crepe\" 又薄又脆,正呀! 之後仲食埋薑汁撞奶同紅豆雙皮奶。 呢個就失色好多啦 佢地竟然在fridge到拿了一個package好似超市jelly的兩個小小的薑汁撞奶出來,然後再在我們面前撕開個蓋 我們完全o佐咀.... 不過後來個老闆問我們意見, 我地先知原來唔係出面買回來的, 係佢地工場弄的= = 不過味道普通, 奶味唔濃,薑汁撞奶的薑汁又唔夠, 紅豆雙皮奶的紅豆太硬... 份量都真係太小啦(真係好似超市jelly的size, 可想而知的小) ","sentiment":"Neutral"}
{"text":"經過可以試一試 今日同朋友去長沙灣整完野 諗起之前有人介紹過一間西餐廳 一場黎到緊係要試試佢 即刻問返店名 然後出發—second bite  坐左係吧台前面 Menu菜式林林種種 樣樣都想試呀 但兩個人食唔到咁多 最後揀左以下   自選手抓海鮮 有好多海鮮可以揀 我地就揀左蝦同青口 加上秋葵同野菌一齊炒 味道梗係揀招牌辣醬 辣度好微 唔食得辣既朋友都可以試 大大份 海鮮新鮮 加上蔬菜 有營又好味  美國頂級牛板腱 肉味濃郁 軟軟綿綿 點上旁邊既芥末醬 食完一塊又一塊 旁邊仲伴有蔬菜同野菌   整體都唔錯 係地點有點不方便 ","sentiment":"Neutral"}
{"text":"無甚驚喜　叉燒夠冧 近來太忙都沒時間寫食評！食左呢餐成2個月而家先得閒寫，所以記憶都一般般哈哈。 但係感受同味覺呢樣野，係會停留係舌尖上久久不散（好似係），所以依然可以俾到評語。 是日大概差唔多2點先到餐廳，餓到就死了，友人說想去日本野於是便來到這間。 太肚餓關係我自己食住先，叫左慢煮叉燒拉麵，因為想食隻溏心蛋，唔知點解覺得拉麵一定要有溏心蛋。另外見到佢標榜隻豬好特別所以都想睇下有咩特別。  如圖，其實同大部分拉麵都差唔多。質素幾好，起碼溏心蛋真係溏心，叉燒真係好冧，入口即溶又濃味，所以我都幾滿意呢兜野。 我食完差唔多飲晒Ｄ湯朋友先到。好彩食左先je! 特別一提，佢個正式餐牌設計係好似一份報紙咁，幾得意。 ","sentiment":"Neutral"}
{"text":"鍾意食蒜會失望 本身無打算評價，但見到好評咁多，有少少怕有其他人中伏，所以想講下  老實講，蒜味完全唔夠濃又唔夠香 我地叫左pizza同2個意粉都係唔夠蒜味 得個蒜蓉包塔叫好少少 但係以依個價錢黎講，係完全唔值 愛蒜之人表示失望 自己屋企整嘅蒜蓉醬仲濃蒜味過佢。。。。唉  服務就正正常常 環境同衞生都還好 之不過，味道真係有好大改善空間 叫得mad for garlic應該要有得咁上下勁蒜味 唔係有落蒜就當係，啲蒜都無乜味嘅😭 如果真係好鍾意食蒜味嘅人就要三思 或者你地鍾意好淡蒜味嘅都可以一試 ","sentiment":"Neutral"}
{"text":"巴東牛肉乾？ 今晚在青衣城，但周圍都人山人海，肚餓到唔想再等位，所以就去左唔洗等位既土司工房。吐司工房的叻沙已經食過N -> infinity 咁多次，所以今日轉一轉新口味，結果又中伏。 今日換左個巴東牛肉黃薑飯套餐，跟一杯熱奶茶，再加18蚊換3隻炸雞翼。熱奶茶一如以往般正常，都係煉奶加花奶香濃而滑。主菜巴東牛肉黃薑飯，賣相不錯，只係略嫌牛肉太少，沙嗲汁太少。 黃薑飯只有黃色無薑味，味道同白飯一樣。牛肉色澤暗啞，咬落去好似蔗渣一樣。正如桂神所講，佢用燒鵝既價錢，煮出蔗渣既味道，厲害厲害，欽敬欽敬。至於18蚊3隻雞翼就不過不失，炸漿唔算厚，皮脆內滑。但真心講，我寧願食m記巴辣雞翼。 曾經有一碗叻沙擺向我面前，我無珍惜到，到失去既時候先後悔莫及，塵世間最痛苦莫過於此。如果上天可以俾多次機會我，我會同收銀姐姐講我要叻沙，如果非要向呢碗叻沙加上一個期限，我希望食N -> infinity 咁多次。","sentiment":"Neutral"}
{"text":"抵食但味道普通嘅日料 Lunch time 經過，見人唔多評價又ok，入黎嘗試！lunch menu 有set餐，叫咗兩個set, 一個烏冬set, 一個滑蛋豬扒！  成餐飯，最驚喜絶對係個湯，誠意十足，有三文魚，又有豆腐，味道仲唔錯！ 之後到前菜，對唔中意食蛋嘅小編黎講，呢個係折磨！用蛋黃包住d蛋白🤦‍♀️係有創意，但味道都係蛋味！中意食蛋嘅朋友應該會中意！ 手打烏冬！淨係可以話佢個名可能係”手打烏冬”,唔煙韌之余，仲有d淋！刺身壽司正常日本嘢水準！ 滑蛋豬扒好正常，係好食嘅！ 價錢適中，但味道唔係太好味。正常日本料理餐牌之余，有小小創新，有加分！ ","sentiment":"Neutral"}
{"text":"CP值高！黃金香脆吉列豚飯 是日到荃灣去接朋友仔收工， 喺經濟低迷嘅情況底下，都係錫住荷包仔好啲，但又唔想求求其其又一餐， 就試下cp值高嘅吉列豚飯喇！兩個人食到撐住肚走都只係一百頭咋！我點嘅係招牌滑蛋吉列豚肉飯（49蚊），賣相就無咩特別， 上台時都仲熱辣辣，豚肉size都有手掌咁大， 表面炸得色澤金黃香脆，唔會油膩，豚肉質感都還可，少少juicy又唔會乾。滑蛋部份有小驚喜，因為佢熟蛋之中保留左生蛋黃， 搞匀拌飯食幾有日本風味， 加埋有燒汁同洋葱， 都算幾惹味，但當然就談不上驚艷喇！ 至於朋友就點左吉列三重奏便當（65蚊）， 有炸蝦、炸雞、炸豬，配有三種醬料，嘴刁嘅朋友話蝦麻麻，似用梳打粉發過， 其他炸物表現尚可吧！反而啲椰菜幾新鮮清爽，配醋汁食不錯，岩晒用嚟解膩，整體嚟講，三重奏配埋飯及湯嘅份量幾多，女仔好難一個人食晒，所以CP值係高嘅！埋單時仲見好多人排隊等外賣，外賣仲有85折添， 呢啲抗疫優惠真係難得。  ","sentiment":"Neutral"}
{"text":"失望的泰式魚餅喇沙 有日遲食lunch 下午茶時段入咗呢間餐廳食野 見到有喇沙 仲有好多款餸可以揀 但係我一眼鎖定泰式魚餅🤤 $49 包一杯飲品 凍飲唔使加錢👍🏻 其實個喇沙湯底係幾濃郁唔錯👍🏻 但係個泰式魚餅真係有啲失望🤔 首先佢魚餅size好細件 咁細件嘅魚餅仲要得兩件 可能食其他餸 豬扒嗰啲仲開心 仲大件 佢個泰式魚餅唔似平時泰國菜食嗰一種 冇咩紅咖喱味亦都冇豆角 似一啲打到好軟熟嘅魚蛋 至於個米粉都算唔錯 同埋我唔記得有冇得揀面底 因為我以為係米線嚟 點知嚟到係米粉 不過唔緊要啦我都鍾意食米粉😂","sentiment":"Neutral"}
{"text":"Farewell lunch 又一餐farewell 飯。 同事搵到新工。要離開了。 以後應該好少機會踏足鴨脷洲。 所以臨走前再戰大街。 揀左食泰國野。 6個人叫左 大冬陰功 。其實都真係幾大兜。料都好多。好多蝦同菇。 但唔夠辣。 炒金邊粉。 呢個唔錯。甜甜地幾好食。 海南雞飯。一般。 唔知咩炒飯😂唔記得左係咩嚟。 但都係一般。 雜菜粉絲煲。出乎意料地油 小食併盤。有雞亦。魚餅同蝦餅。 但我無食。唔知味道如何。 青咖哩雞。椰奶味好重。唔食辣嘅人都可食嘅咖哩。 薄餅。一睇已經覺得麻麻。好淋。口感好怪。 蒜蓉包。好食。又香又脆。 咁多野。食左$600有找。 6個人食唔哂😂 價錢ok嘅。但味道可以有進步空間。 ","sentiment":"Neutral"}
{"text":"餐廳名有聲 試呢間係因為佢有喇沙，再加埋咁特別既名，難得有同事陪食，why not?  佢地好有堅持要人齊先可以坐，都明既... 小店... 但見我地食完，就收碗話有人等緊，就有尐好唔舒服，因為後面有枱亦唔見有人等...  我覺得唔算太好食，喇沙係要有椰香，小辣，咖哩等... 但呢個食到既香只係一般蒜等香料既香味，無椰香味，個所謂既\"自家製魚仔炒辣醬\"都唔辣唔香，我覺得似一段潮州辣椒油，加左係香少少，但做唔到又香又辣囉...  我都撩左同事仔既\"馬拉蔥油飯\"... er... 我覺得只係似有味飯而唔係又香又惹味既蔥油... ","sentiment":"Neutral"}
{"text":"不過不失既卡邦尼意粉午餐 今日因公事可以出一出去 路經荔枝角就順便搵係附近返工既友人食個LUNCH 友人呢排成日呻窮 話唔想食太貴就帶我去咗間比較實惠既餐廳  隱陣起見就點咗個卡邦尼意粉 份量都幾大份 意粉口感普通啦 快餐質素既感覺 流心蛋是值得一讚既 但唔明點解要加火腿 單是煙肉就可以 再加火腿有畫蛇添足既感覺 但意粉有不少煙肉同火腿 食肉獸應該會好滿足 食完成份都真係幾飽肚，五十幾蚊一個lunch算係咁啦 味道不過不失 環境都係坐得幾舒服 而且侍應姐姐都幾nice 唔怪之得友人成日黎食lunch","sentiment":"Neutral"}
{"text":"韓風 又到左一個星期最期待嘅Happy Friday 😍諗下同d同事食乜好呢？通常星期五我地都多d人一齊食，諗諗下好似好耐無食新麻蒲，即刻打去book位先🤨不過我地成十個八個去就算book左都要早少少落去🏃🏻‍♀️🏃🏻‍♂️ 佢嘅午市套餐都幾抵，有買三送一🤪我今次揀左燉牛骨牛肉濃湯麵，雖然佢話濃，但其實都算幾清淡，我個人就好喜歡💕，不過我d同事食慣濃味就覺得偏淡😅，成碗麵係用石鍋裝住，好夠熱，而且好多類似牛𦟌嘅肉，大概有六塊，不過略嫌有少少羶味🙊，入面除左有麵之外，佢另外仲跟左一碗白飯🍚，仲有飲品，飲品除左有一般咖啡奶茶柚子茶之外，仲有d特飲，我揀左一杯藍色嘅梳打🍹酸酸甜甜幾解渴🥰 另外值得一提係佢會提供六款前菜，其中泡菜係最好味而且免費refill，我地黎親都refill 好幾次，呢度坐得都幾舒服，成班人嘻嘻哈哈又一餐😁 ","sentiment":"Neutral"}
{"text":"初試冰桶,很大唷😁 今日孤身一人到柴灣工作, lunch諗唔到附近有咩好食, 見到美心MX呢排賣左好多廣告嘅\"很大唷!焗豬扒飯\"大大個牌擺係門口, 吸引左我入去試試係咪真係咁大。🙈  柴灣新翠呢間美心MX唔算好大間, Lunch繁忙時間人都頗多, 不過我一個人食搵位都唔難。  很大唷!焗豬扒飯午市賣$41, 價錢正常, 配料都多, 感覺上磨菇比例比其他快餐多, 番茄份量同酸度都ok, 不過青豆焗到好乾。 豬扒都幾厚身, 唔算好juicy, 但係都唔硬。 另外我點左美心MX推介的冰桶奶茶, 味道正常, 茶味都夠濃, 用冰桶上飲到的奶茶份量比平時多。  ","sentiment":"Neutral"}
{"text":"不過不失 2019年2月13日 話說今日得閒，同同事去左食家傳戶曉。 佢呢度有個茶叫四寶，都幾得意。所以我每次黎都會叫四寶。 一黎沖會好似水咁。所以最好等佢一陣先沖。就會又有色又有味。 同事叫左個擔擔面，佢話幾好。 我叫左個客飯。有前菜同湯。 前菜係花生。我覺得有啲太軟身。但同事話幾好食。 呢個係佢跟餐個湯。有啲太淡。 咕嚕肉，有點太濃味。但陪埋佢個淡淡既湯岩岩好。唔知會地係唔係專登嫁呢。 白飯，可以轉菜飯。但我冇轉到。佢係個好普通既白飯。冇乜可以讚又或者彈嘅地方。 跟餐仲有個小籠包。我覺得比晚市食到既差。 薑絲都幾幼。呢個唔錯～ 開頭以為佢冇落薑絲。 可能因為新年？佢加左價。而且冇乜特別好左，所以覺得唔係咁抵食。 加上今日好多人，叫落單同埋單叫左好耐。 走個陣都仲有好多人等位。","sentiment":"Neutral"}
{"text":"冠軍奶茶！ 是日年初七人日，同事都開工啦。整個觀塘都開工啦。想食「紅茶」，點知條龍排到街尾，同事發現在商場地下其實還有好多餐廳。  選了這間日西式的「him's」, 裝修新凈有D格調。都要排了好一陣，才有位。  豬年食好豬！我叫生薑豚肉飯，但有點失望，因為冇乜薑汁味。 同事甲點豚角飯。原來的日式豚角係東波肉咁，仲好大件。抵！ 同事乙叫左炸雞鎚配日式炒飯。不過佢話炸粉太多，唔好吃。炒飯亦唔熱，佢都食唔晒。 同事丙叫燒春雞跟薯塊，燒春雞燒得好靚，皮脆肉嫩。呢個餐最正。 哩度奶茶話係攞過冠軍，果然好滑好香！值得推介! ","sentiment":"Neutral"}
{"text":"由讀書就食你到而家 以前，係附近上堂返學，放lunch放學都會去哩度醫肚，完全係我同同學們既飯堂，今日舊地重遊，諗都無諗就行左入去叫左個常餐食，飲哩度最有名既凍華田同叫左沙嗲牛肉麵配火腿奄列，估唔到凍華田黎到，無左cream係面 可能我太耐無黎，唔通而家無cream? 有無都好，味道依舊，好濃好凍，足料既華田。沙嗲牛肉麵明明寫住係出前一丁，但食落唔似出前一丁同埋比太少湯，食兩啖麵就無哂D湯，火腿奄列既火腿份量唔多，味道普通。常餐黎講，算係不過不失，但對始終比起我往日食既，退步左少少 ","sentiment":"Neutral"}
{"text":"抵食の台式芋圓甜品~~  原本一心一意諗住試$38任食甜品....點知去到先知今個星期慈雲山分店係冇呢個優惠 不過都既然一場嚟到就試下呢個台式芋圓甜品啦!!之前喺台灣食過芋圓, 已經深深愛上~今次唔洗等位就Try try！ 我地一行幾人 點左三樣個甜品分別係\"海底椰芋圓仙草配椰子雪泥\", \"抹茶雪泥芋圓\", \"豆腐雪泥芋圓\" \"海底椰芋圓仙草配椰子雪泥\"- 個人比較喜歡呢個甜品!椰子雪泥椰子味夠濃但不失清新感覺, 海底椰好有咬口好爽~芋圓份量多!!!食完一個己經夠飽~廿幾蚊真心抵食!! \"抹茶雪泥芋圓\"-抹茶配上紅豆簡直係絕配~抹茶雪泥絕冇欺場!!綠茶味好重 鍾意食綠茶嘅人可以一試! \"豆腐雪泥芋圓\"- 普普通通啦~略嫌紅豆沙比較稀, 若果濃d沙d會更好~ 提一提: $38任食甜品 係有限分店同日期的!! ","sentiment":"Neutral"}
{"text":"好食le rose pizza 叫左外賣番屋企食，簡左個set再加一個pizza,set 入面可以係pizza\/麵食類任選兩款，我地簡左le rose pizza,同埋肉醬千層，另外跟set仲有一個小麵包跟hazelnut sauce, 同埋一個藍芝士蒜蓉包,外加左個白汁雞肉Pizza, le rose pizza有巴馬火腿，雞肉，辣肉腸，火箭菜，味道唔錯餅底好煙韌， 白汁雞肉pizza,呢個好一般，唔係好食到有白汁， 藍芝士蒜蓉包，呢個有4片，幾好食，芝士好香， 肉醬千層都好食，不過分量細，麵包球Hazelnut sauce,呢個好難唔好食，主要都係食個醬，整體大部分都好食，不過個人喜好都係le rose pizza較好，味道唔錯，而且送黎既時候夠哂熱，會再encore~~~","sentiment":"Neutral"}
{"text":"試新出3點3下午茶套餐 今日黎到大圍站附近，行來行去都諗唔到食咩好，突然見到吉野家，諗起有優惠卷未用，就行左去吉野家，一上到去見到超多人排隊，心諗呢度平時係唔係都咁多人食。 等左15分鐘，差唔多排到落單既時候，原來吉野家推出左一個3點3下午茶套餐，我都唔執輸地跟人地叫左個黎食。我見到其他人叫迷你和風牛肉飯既飯碗係超細，唔似平時下午茶叫開果隻Size，所以我點左一個迷你豬骨濃湯烏冬配司華力腸，飲凍奶茶，凍奶茶要加兩蚊。呢度既落單姐姐好細心，佢提我叫烏冬係無肉，只有烏冬，可能好多人都誤會左  終於可以坐低用餐，烏冬份量好少，同埋湯底好重味精味，但豆腐超好食，而司華力腸味道還可以啦，但成個餐先$22，仲可以坐係餐廳度食，抵食度超高。 ","sentiment":"Neutral"}
{"text":"不是我的第一   今日睇左篇「記者試食」報導講香港Top20既珍珠奶茶店鋪。花先生一向鍾意飲珍珠奶茶，我話比佢知有間小店攞第一名，我地就即刻走去試啦！   鋪仔細細只有2個人，唔知係咪篇報導出街後兩位做唔停，做到已經目無表情。   黑糖珍珠賣哂，桂花珍珠都無， 咁唯有試芒果寒天珍珠。我地揀左少甜少冰。唔算多人，等左5分鐘左右就有。   大啖飲，咁奶既⋯⋯ Eee⋯⋯ 未搖勻？唔係喎！真係奶味偏重蓋過茶味無茶香！ 又話用心摸索出奶同茶既黃金比例，我唔覺囉⋯⋯ 我覺得篇報導既第二名「阿元來了」好飲好多！   不過佢既芒果寒天珍珠值得一讚，幾特別，幾Q，芒果味好香。  奶茶認真麻麻，芒果珍珠為佢挽回不少分數。 地點又唔係旺區，未必有下次！ ","sentiment":"Neutral"}
{"text":"交到功課嘅連鎖店 今日收工一個人 想食下午茶  因為唔算太餓 所以就走咗去八方雲集食餃子 我叫咗招牌餃子同埋泡菜辣味餃子  呢個套餐通常都會跟湯或者豆漿  行埋去收銀處俾錢 可能好少人食餃子個個都食鍋貼  所以都等咗十幾分鐘先有得食  價錢方面本身雙拼套餐係37蚊 但由於我叫咗辣味餃子 要加三蚊  所以呢一個餐係40蚊  加上八方雲集係冇下午茶時段嘅  下午茶嚟講呢個都算幾貴 招牌餃子 味道比較淡 肉多個菜 個感覺好清新  如果嗌鍋貼 應該會好食啲  辣味泡菜餃子 相對肉少啲泡菜多啲   啲餡全部都係紅色嘅泡菜 但就少咗泡菜嗰種酸味  取而代之係辣辣地 同豬肉向未咬落去仲有汁呢個抵讚  豆漿不過不失 味道正常偏淡係我鍾意嘅味道","sentiment":"Neutral"}
{"text":"少伏 之前上Facebook介紹好出名嘅龍蝦湯，今日去咗食龍蝦湯伊面，咁首先要喺鋪頭門口嗌餸，叫咗個龍蝦湯面有龍蝦半隻咁就要你叫多兩個餸，叫完先入鋪頭等食。 伊面嘅份量唔錯，由個碗嘅size就可以睇到，多過正常份量首先是飲一啖龍蝦湯，比較鮮甜冇乜化學嘅味道，都算唔錯。至於唯一要批評嘅一點，就係個湯唔夠濃郁，比我expect嘅嚟得淡，可能溝左水，咁樣我寧願麵同湯嘅份量少啲，咁樣客人就可以食到更濃郁嘅味道。隻龍蝦方面，蝦肉比較乾身，可能啲精華都落晒碗湯度。至於配菜方面，我就叫咗魚片頭同埋豬紅，兩者叫不過不失咁啦。賣單就七十幾，我諗個定價都比較進取少少，下次未必會考慮。","sentiment":"Neutral"}
{"text":"9:30pm後有宵夜餐 冇幾耐之前泥食過特餐，炒蛋、熱奶茶同蒜蓉多士都唔錯。今晚遲左食飯，所以一食就食宵夜餐。 款式唔係多，但都有輕食至飽肚既選擇。 叫左兩個小菜，（左）黑椒薯仔牛仔粒同（右）麻婆豆腐，份量望落都唔少。 豆腐大大粒，汁多而稀，所以唔太咸，撈飯一流，3粒⭐️ 牛柳粒細細粒，有黑椒味，汁多，唔算重口味，有穫氣更好，3粒⭐️ 熱奶茶幾滑，奶味稍重，一茶匙糖就甜左d，所以落少少糖已經夠甜，多d茶味更好，3.5粒⭐️ 如果你鍾意我今次既分享，請你馬上立即宜家就俾個♥️同關注我😬 按我個頭像然後按「關注」🙇🏻‍♀️","sentiment":"Neutral"}
{"text":"至正車仔麵 車仔麵黎講我去必食文記架啦！同一條街有三間分店仲間間排長龍你都咪話佢流 講就冇用既！上菜！！ 排完長長人龍之後就見到一大堆食物，柜位內的姐姐冇停過手不停淥麵夾送，睇到款款都想叫添！ 酸齋必食！ 酸中帶甜又滑 魚旦同大腸都係正 重點係個辣汁，食得辣既都不能錯過 再加多個煎讓三寶，味道ok啦，切得細舊得濟12元\/4舊，勝在姐姐好人話同我翻熱埋，熱食係吾同既  原來仲有酸辣粉，比較車仔麵黎講呢就差左d，口味較港式，蕃薯粉淥得淋左d又酸左d ,而加送既辣汁雞軟骨又正喎👍 大至上黎講，我係覺得好味既 ","sentiment":"Neutral"}
{"text":"有少少貴 今日一家人到大澳行下，係臨走時等巴士時見到有好香嘅滷水大墨魚買，心思思就想去買黎試下，45蚊一杯（其實都幾細杯嘅），咁又見到45蚊有一杯花膠仔，咁就決定每樣買一杯黎試下，先講個滷水大墨魚先，好林但唔太入味，亦都只係微暖，一杯大約有十幾件，但小朋友就好鍾意食啦因爲夠哂林，不過大人就怕膽固醇啦。 講埋個花膠，一咬落去個感覺好似棉花雞舊棉花，但佢就'鞋'少少，不過就比起滷水墨魚入味，呢個就一杯有大約5塊左右，2杯都幾好味嘅，又近巴士站所以生意十分好，我見老闆都拎左好多轉墨魚出黎賣，老闆十分好人，仲比我d女去拎住隻大墨魚影相tim， ","sentiment":"Neutral"}
{"text":"聚會好地方  星期日約咗一大班朋友食飯，當然要揀個好地方。 太古城假日好難搵食， 好在有預早訂位， 好好彩佢哋安排咗，一個半開放式嘅房畀我哋， 可以靜靜地舒舒服服咁食番餐。  不過佢哋嘅職員唔太夠， 淨係點菜同埋加餸都等咗好耐先有人理。 好彩我哋唔趕時間，佢亦都冇限時， 所以都冇乜所謂。  北京樓當然會叫佢哋嘅招牌菜：  北京片皮鴨 水煮魚 賽螃蟹 糖醋桂魚 清炒萵筍 陳醋海蜇 灌湯小籠包 茶樹菇炒貴妃苗 豆沙鍋餅  片皮鴨雖然好食，但係份量好似越嚟越少 同樣係叫一隻鴨，但係好似比以前細碟好多。 所以都有少少失望。 但整體嚟講都算ok嘅，         ","sentiment":"Neutral"}
{"text":"🥘抵食過辣癮之選  旺角樓上舖，一開門見到勁多人係狹窄既走廊等位，好在個friend 夠醒目，一早係openrice book左枱先，仲用埋佢個優惠，$158 放題打邊爐。雖然Book左枱，但間舖爆晒場，都要再等半個鐘左右，入座安排有改善空間。 $158 有得食麻辣火鍋，仲有野飲任飲，阿波羅雪糕同豆腐花任食，真係算係咁。個湯底唔好期望太多，就係有麻有辣，冇其他野。而野食種類都有唔少，食串串有既泡椒牛、內臟同丸類都好多得揀。最重要既係野飲，有甜啲既韓國檸茶，亦都有冇糖既台灣出品茶可供選擇。 但環境就認真麻麻架啦，張枱唔太大，著住件褸，都差唔多背貼背，地下仲有啲痴笠笠，條走廊剩係夠一個人行，店員又拎湯，食客又要拎野食，好容易產生碰撞，同埋啲竹籤濕濕地咁，好似係重用。 ","sentiment":"Neutral"}
{"text":"下午茶炸脾係推介嘅 喺附近做完運動，口痕想搵野食，順便搵個地方踎下。成條街都係餐廳，有選擇困難症都幾頭痛。不過依間我地都有食過兩次早餐，環境係差啲，但食物ok嘅，所以就幫襯佢嘅tea喇!  下午茶都有好多選擇，但我地都係鍾情於沙律餐。我地揀左炸魚柳，炸雞脾沙律餐。因為即炸關係，要等十幾分鐘是常識吧!  首先，炸魚柳送到了......想像比真實係有差距 本人仲以為係原塊魚柳扒，點知原來係一嚿嚿咋，幸好都唔腥，不過就份量少啲囉！ 沙律都普普通通，有薯仔、青瓜、紅蘿蔔粒、粟米粒...夠晒凍冰冰  食左一陣，雞脾來喇  熱辣辣送上，無厚厚的炸粉，食落好似有少許淮鹽味。可惜係細隻左啲 多啲肉嘅話，就無得頂了。所以下次如果仲有機會來吃下午茶，都係揀炸雞脾好過! 睇番餐牌吖...其實本人覺得炸雞脾配雪菜米粉抵食更多 都係$32同價咋!","sentiment":"Neutral"}
{"text":"早餐燒賣 每朝返工時都會經過呢條街，早排突然間一連幾間小小外賣店連續開左，呢間最早開既，經過親都大排長龍，心諗「咁趕時間返工都會有人肯排隊買野食既？」，又唔太望到佢餐牌，賣咩野食，對於我係一個迷？！哈哈。星期六既早上，可能就快新年啦好多人都開始放左假，經過只見到兩個人買緊野食，我終於望到賣咩喇，10蚊8粒燒賣，一於叫佢嚟試下啦。職員哥哥好快手，8粒就放好係杯喇，只要豉油，不要辣椒油（因為有少少唔舒服唔食辣啦今次）下次，下次大概可以架喇。 燒賣唔多粉，幾香，豉油調得幾好。 ","sentiment":"Neutral"}
{"text":"葵廣掃街~~~試新野 自從搬離葵涌區後，已經好耐冇嚟葵涌廣場食野，之前有睇報導介紹過，今日就黎試試【任我點•掂】  未去之前已經比佢d手工芋圓吸引咗，加上有少少選擇困難症，又加上第1次食乜刀未試過，就點個【點點公主】試下咩籠了！ 店員問： 需要加椰漿和花奶嗎？本身我唔太like就冇加了！(事後諗諗其實加左應該會香滑好多) 首先芋圓在我黎講唔算太有味道，但好煙un, 有咬口，因為佢本身個糖水好出，(我估係黑糖) 太搶味，所以食唔到芋圓味，反而紅豆幾喜歡，唔太死甜，比起芋圓我會更喜愛紫薯圓，濃味好多，唔錯！ 另外愛玉凍，椰果和大西米都不過不失， 唯一美中不足係唔記得加清心丸 最後店員比左張卡仔，滿34蚊有1個印仔  ","sentiment":"Neutral"}
{"text":"::: 登高後的下午茶 ::: 10月23日, 今日重陽, 我地都應下節行下山, 由半山區開始行完上山頂, 途經薄伕林水塘, 再行去置富, 都已經係Tea Time, 搵到呢間港式西餐廳有tea食, 我地就入去食番少少野~ ::: 西多士 + 凍檸茶 ::: $22 + 2 尚算金香嘅西多士, 望落幾鬆化, 配上牛油加糖漿, 味道十分豐富~ 牛油份量多, 搽晒成個西多士都仲有剩~ 食落麵包面都幾香脆, 但係中間略嫌有d淋, 可能麵包唔太新鮮… 凍檸茶對於啱啱行完山嘅我地嚟講真係天賜恩物, 夠晒凍之餘檸味都足~ ::: 炸魚手指配薯仔沙律 + 凍檸茶 ::: $30 + 2 炸魚手指啱啱炸起熱辣辣, 比西多士更脆身香口, 不過炸得有少少過火, 油臆味重咗d… 薯仔沙律薯仔份量多, 沙律醬都好多, 可惜只係微凍… 今次我地食嘅野都只係普通野, 而水準都只係普通, 不過勝在食物種類都夠多… 見人地食晚餐都好似幾吸引, 有機會我地都可以去試下~ ","sentiment":"Neutral"}
{"text":"大角咀 - 朋友生日飯食鴨鴨 朋友生日飯食北京填鴨 朋友朋友介紹食老掌櫃 係大角咀 係旺角同太子行過去到有啲遠 奧運站會好啲 又估唔到咁不起眼的地方 門口都幾多人排隊 好彩訂咗位 如果唔係唔知要等幾耐 鋪位大 但有好多位 所有大家係坐得有啲迫  雞絲粉皮 - 見到餐廳貼咗張野話係得奬菜色 我就覺得不過不失 東北肉皮凍- 會用幾特別形容 口感似大菜糕咁 加上個汁都OK 秋葵 - 也是不過不失吧 北京填鴨（半隻）- 鴨皮不夠脆 肉質唔會好硬 包皮就真係幾薄 上到枱仲熱 京蔥羊肉 -  皮脆 羊肥瘦適中 羊味羶味好重  水煮牛 - 朋友食得津津有味 味道夠濃好味 牛肉好都多 但肉質不夠嫩 總結 - 價錢合理 但真係要訂咗位先好去","sentiment":"Neutral"}
{"text":"All day breakfast 值得一試 閒日放工去食晚飯，估唔到人影都唔多個，成間餐廳只係得4枱。待應安排咗我地坐入去角落位，但係估唔到個位係有滴水，不過我地見冇滴中張枱，自己坐開少少就算 個陣做緊啤酒買一送一，我地都叫咗2枝，不過味道就唔算好特別。apple cider比較酸 睇一睇menu 好快就知道呢間餐廳主打All day breakfast，決定一黎就叫個最貴既黎食！  一送到上枱，真係比佢個份量嚇親 真係好豐富 最滿意係個egg Benedict，2隻都整到啱啱好，同埋好中意佢個醬 不過火腿食落覺太多油，薯餅就乾咗d  相比之下，佢個海鮮意粉就細份好多，味道正常 不過不失。 眼見另一個主菜份量咁少，我地決定加多個小食，青口。 不過味道令人失望，食唔出有忌廉\/白汁，反而得好重既酒味，重過龍，食落好似有啲苦。 個人認為，All day breakfast 可以一試！ ","sentiment":"Neutral"}
{"text":"普通既新口味  樂富間kfc都幾大幾開揚，見有新出口味，所以決定試一試🤤🤤 新出口味係黑蒜脆雞，就咁睇圖，好似好吸引咁😍 我地有3個人，所以叫左個A3套餐，個餐有6隻雞、3隻巴辣香雞翼、3件葡撻、3碗飯、1盒巴辣雞粒同埋3杯汽水🥤 外賣返到屋企先知，原來呢個餐得2件係黑蒜脆雞，另外果4件只係普通既雞😅😅，3個人每人都分唔到1件新口味🤦🏿‍♀️ 講返舊雞既味先，黑椒同蒜蓉味都唔太重，而且佢既味只係喺面頭塊雞皮上，雖然帶黑白芝麻喺面，但食落小小芝麻味都無，而且無隻雞既芝麻分佈都好唔平均，所以。新口味，試一次就算了 而磨菇飯叫左多汁，佢真係比多左好多汁我✌🏾✌🏾 而薯格係因為會員關係，買A3套餐，有得送😎😎😎","sentiment":"Neutral"}
{"text":"平價linguine vongole 今日小編去左食Habitu，之前都有講話灣仔habitu勁難食，反而金鐘呢間快餐style既就唔錯。所以今日又去幫襯下 上次試linguine vongole，今日都係食返呢個因為佢地呢兩個月都冇轉過menu 其實快餐黎講都算服務唔錯，有職員送餐但其實呢間野叫快餐又好似luxury左因為價錢都唔平，人均都要120-150左右 另外小編見到佢新出左隻黃薑粉豆乳latte，咁特別又try下啦，不過要加40元架 意粉送到黎、賣相都唔錯，食落頗al dente，喜歡硬既朋友一定like 杯黃薑粉soya latte好濃烈黃薑粉味，但唔係小編杯茶可惜 總括黎講～唔特別，影下相呃like都唔錯既 ","sentiment":"Neutral"}
{"text":"手卷屋便當 除左太安樓多美味小食之外，有小葵廣之稱的藍田匯景廣場都有唔少美味小食店！而手卷屋都有唔少人推薦，7:00 pm 左右去到，已經有人排隊，因為想帶返屋企食，都係叫便當方便D。 豬軟骨便當 - 壽司同卷物佢寫每天不同，今日壽司有三文魚，北寄貝同甜蝦；卷物係加州卷；小食可以選擇跟螺肉或其他小食。便當分量偏少，但食物都新鮮，係正常味道。 厚燒玉子，見到個個評論都推薦，當然要一試啦! 一試之下真係不得之了，特厚玉子燒加埋特制醬汁，焦香恰到好處，每啖都充滿酸酸甜甜的味道令人欲罷不能，後悔只買一件咁少，但$10 件都真係唔算平。因為所有食物都係即叫即做，食物都新鮮同性價比算高。 整體而言，便當可以忽略，厚燒玉子一定要試！ ","sentiment":"Neutral"}
{"text":"普通下午茶 剛好經過黎左呢度食下午茶，星期六下午都近乎滿座，點左個雞肉醬扁意粉，熱檸茶，好少餐廳會有意粉或扁意粉簡，意粉煮得唔錯，有咬勁，個汁都非常均衡咁佈滿每條意粉，個雞肉醬都有啲雞肉，個汁基本上難道唔高，但口味適中，不會太咸太淡，算係做得不錯既。原本檸茶無咩得別，但飲得出個茶底有啲講究，有種獨特茶香。朋友點左咖啡，試左一啖，真係唔錯，溝豆出來效果都有獨特香味。唯獨衛生方面有點不滿，首先意粉碟應該出菜前要抹碟邊吧，但意粉上菜時邊位好多汁，仲有手印，點都會扣印象分，另外發現地下竟然有舊薯容，仲俾我踩中左，跣左一下，但店員完全唔幫手，印象分扣到貼晒地了，食物再好都要再諗諗有無下次。 ","sentiment":"Neutral"}
{"text":"日本餐廳食天津飯 天津乜唔係大6地方咩? 但點解响日本餐廳有得食天津飯? 我都唔明? 不過揚州都冇揚州炒飯啦~ 是旦啦~ 都係一個名啫~  之前食過拉麵好似一般, 今次都係叫兩個飯算~  超快上枱, 呢頭叫呢頭上, 都知道佢係整定, 不過佢仲係熱就由佢啦~ 雖然佢話係手製餃子, 但始終覺得佢同响超市買到果啲日本餃子一樣, 同埋呢啲餃子係皮同餡中間有好多空間, 就算食哂成碟, 都好似唔係好覺食咗嘢咁~  仲諗住叫個菜飯有啲菜食下, 中和下, 但原來飯入面只係得少少椰菜絲囉~ 個天津蛋好鬼滑, 好鬼香, 應該用咗好多牛油去炒, 開頭食都覺得好正, 但越食越濟, 實在太漏, 最終都係食唔哂~ 個炸雞炸得好脆, 外脆內juicy, 而且大大舊, 但個汁就好差, 完全係豆粉芡, 仲要係超杰~   海苔飯都係得少少海苔, 蛋就一樣咁厚咁滑, 而且一樣漏到食唔哂~ 吉列豬扒個色唔夠金黃, 但都夠脆, 塊豬扒都算唔太薄, 不過個汁就一般, 有色冇乜味~ ","sentiment":"Neutral"}
{"text":"宵夜好正 元朗其實有好多食宵夜既地方，但今晚想食點心，就黎左教育路呢頭，揀左東哥點心。 一係幾出名好食，二來佢開到夠夜。 叉燒腸 賣相唔錯， 食落皮薄，而且都食到叉燒粒，好味！！ 棉花雞 有別於傳統橋花雞，佢呢度無腐皮包住，料望落大份d,但實際上少左，呢度兩個棉花雞都無。 牛肉球 中規中矩，尚可接受。 鮮蝦腐皮卷 貪新鮮，其實自己未食過。但點喼汁後都幾好食 鳳爪 逢飲茶都必點鳳爪，一間茶樓既鳳爪好唔好食，絕對會影響我番食既欲望。 東哥既鳳爪隻數唔多，但味道都有6\/10分。 ","sentiment":"Neutral"}
{"text":"不過不失既台灣野食 今日中午係天后附近做野  返左黎香港咁耐都未食台灣野 所以周圍行既時候即刻入左去試 大概三點既時候 唔太多人 唔洗等位就入到 佢有個LUNCH SET 連野飲 $66 都幾抵食 (前菜x1, 主菜X1, 飯\/麵 同野飲) 我揀左 上湯浸時菜 今日要菜係娃娃菜 台灣馳名鹽酥雞 台南魯肉飯 同蜂蜜柑桔  娃娃菜好清甜呀! 最尾我連個湯都飲埋 鹽酥雞個size係一口 細細粒既雞粒 新鮮熱辣 食個時記得小心啲 至於個魯肉飯就不過不失啦 肉比較乾 同餸較小 最尾我餘左啲白飯","sentiment":"Neutral"}
{"text":"試一次就夠 星期日自助午餐，食材一般 味道一般 ，其實係好多食物都無味，最差係魚生，尤魚腥完全食唔到 。 全場最好係甜點，師傅做得出色，一讚！   最差就係佢話有85 折，我睇到openrice話可以儲亞洲萬里通，於是我比左資料佢，啲分佢就同我入左，但係入錯分，佢計少左，仲要我自己聯絡萬里通，因為我儲分所以要我比原價佢，一啲折都無，你話儲分無折唔緊要，但應該要話比客人知，呢點係非常差，其實我已經食過好多間亦儲過好多，佢係唯一一間冇通知，冇解釋，入錯分食店，令人非常難忘。   想讃一下一位中年收碟女士應，她很好，亦最忙，只有她走來走去收碟，倒水！其他黑衣男連叫左佢「幾次」埋單明明望到都吾理 ，我仲以為自己去左茶餐室 ","sentiment":"Neutral"}
{"text":"宵夜選擇 去完澳門，搭巴士返到香港夜晚成9點幾，最快係屋企附近有野食，而且好想食米線嘅我，就同男朋友去左翠怡間譚仔。呢間唔係經想食，兩三個月先會食一次，唔知平時水準係點。  今次叫係其他分店都會食開嘅 （雞肉 蕃茄湯 小辣）雞肉，芽菜，九菜份量正常 味道同平時食開冇咩分別 米線軟硬度偏向硬少少 我個人鍾意 但蕃茄湯呢到真係一般 好淡 而且只係得3-4細小粒蕃茄肉 而且小辣唔係平時食開嘅小辣程度 男朋友叫左都係食開嘅 （雞肉 墨丸 竹笙 三哥酸辣）整體正常，湯底同平時食開差唔多 最後叫左大土匪 上枱時候熱辣辣的，味道正常  整體感覺： 食物方面不過不失，只係蕃茄湯一般。反而，我幾欣賞呢間譚仔嘅服務，我地入座時間差唔多last order ，但店員服務都好好，無趕住收工無趕客嘅感覺，值得一讚👍🏼","sentiment":"Neutral"}
{"text":"可以一試 見到店外門面裝修幾靚 台灣嘢 Ok wor  唔使諗就入去試一試 當時3:00 左右 唔太忙、座左近門口、都叫舒服 我倆人點了滷肉飯、 賣相不錯 但味道一般 $45 另外叫咗個夜市小香腸滷肉飯 $5x 都係一般 味道冇特別 加＄叫左杯冬瓜茶 完全沒有渣 只有水 真係麻麻地！ 小食叫左鹽酥雞、味道ok 另外叫左個皮蛋豆腐 就唔會有下次 一磚百福豆腐加D皮旦同木魚  凍冰冰唔太鍾意! 二人埋單$177  都飽肚 整體環境OK！ 地方乾淨清潔 起餐速度OK 但食物就一般！ ","sentiment":"Neutral"}
{"text":"真係辣到你痾 其實我真係唔太喜歡吃辣，但朋友叫到唯有去挑機，一黎見到佢所有菜都紅成咁就知道唔對路，堅辣！ 口水雞真係好辣,不過雞肉好彈牙,吸曬D麻辣味道,其實食完呢碟我已經開始無o羊味覺~ 貪得意叫左個涼粉試下係甚麼東東,結果原來都係辣,今次有D青瓜響度就可以稍為降低辣度,其實都係辣,D粉就好爽口 終於到主角鴛鴦鍋,麻辣o個個紅真係唔係講笑l無論你放甚麼材料落去都係一個字 辣!不過 呢個辣又幾過癮, 如果真係頂唔順都可以食隔離唔辣o個邊 當然到最後都係會變辣,哈哈 為左飽肚我地都有再叫烏冬 但烏冬同麻辣鍋唔太夾 雖然餐廳唔平但真係好正宗 最後除左四川朋友安然無恙,我地全部都因為太辣屙到七彩,真係太辣啦哈哈","sentiment":"Neutral"}
{"text":"奶蓋。奶蓋。 經過茶狼門口又忍唔住企係門口望下飲乜好。上次飲過佢既桃茶真係好好飲，本來今日都係諗住照舊飲桃茶啦，但突然又好想飲奶蓋喎。最後經過一輪內心爭扎，奶蓋勝岀🤣🤣  今次冇咁多人先望到原來入面有d櫈比你坐係到等，咁樣i係到等又幾舒服喎。 奶蓋都分好多種茶，佢個到推介既就係烏龍奶蓋，不過我想試下佢個白露茉莉茶所以就冇叫到烏龍茶。一飲落去就覺得茶味好清好香茶味，可能我係叫左微糖所以飲落有少少茶既甘味👍🏻 飲到咁上下我就攪少少奶蓋溝埋落d茶到，但飲落就麻麻。我唔鍾意佢個陣奶味，都係以前貢茶既奶蓋最好飲，不過依家都飲唔返。 P.S. 隻狼好型呀😍😍個粒藍色塞我飲完都留返唔捨得掉左佢🤣🤣","sentiment":"Neutral"}
{"text":"港島名物 呢個係港島區名物之一坤記 叫左兩款野食(白鱔滑雞飯 $105 窩蛋牛肉飯 $93) 其實香港好多食煲仔飯既地方，個個都話自己係第一。 咁就逐間逐間試，但係過程中有一個小插曲，就係好多都要訂先有得食。 一定要打電話訂座先有機會食。 煲仔飯製作，時間都需要45分鐘。 呢度既白鱔，真係幾好食，肉質嫩滑好新鮮。 不過所提到既滑雞，就失水準，D雞一D都唔滑。 如果想香D，就可以加潤腸(加多20)，不過今次加左，味道無咩提升。 窩蛋牛肉飯黎講呢，真係有D失望。 雖然牛肉份量算多，又厚身夠腍。 但差D牛味，無驚喜。 ","sentiment":"Neutral"}
{"text":"彩虹小區內唔錯嘅選擇 相比小區內嘅其他食肆，彬記算係價錢大眾化，食物味道大緻上都幾好。 同友人叫咗 $55小炒皇，有小許帶子同魷魚，腰果金黃香脆，西芹翠綠爽口。 魚香茄子煲 $55，鹹香味濃，配白飯食一流。之前食過幾次，啲茄子都刨咗皮，無咁好食，今次有保留啲皮，好食好多。 鹵水墨魚大腸 $65，有用咗啲韭菜墊底，不過啲主角都好足料。墨魚大片彈牙，大腸鹵得入味，咬落適中，唔會過於「淋」或「un」，鹵水好香，唔會死鹹。 呢間鋪啲鹵水食品值得推介，如鹵水鵝，份量十足，啖啖肉。鹵水掌翼,鐘意「選」骨人士最like。 韭菜豬紅都唔錯，個汁撈飯食，可以食到幾碗飯，只係略嫌韭菜太少，差唔多成碗都係豬紅。 要講唔好嘅缺點係，我覺得佢地嘅牛腩粉啲牛腩同個湯唔係幾好食，可能算係用清湯腩嘅做法掛，牛腩味道麻麻。反而牛丸粉，啲牛丸同湯個味夾啲，不過就似味精湯多啲囉。仲有就係無咩海鮮食，普通嘅炒蟹、瀨尿蝦、聖子都無，餐牌有炒蜆，不過叫親都話無囉。 ","sentiment":"Neutral"}
{"text":"唔啱口味 呢間新店開左一段日子，今日第一次食。見佢假日早上都好多人排，但逢晚市就無人排。 環境坐得舒服，卡位多樓底高無乜壓迫感。 點左2個晚餐：羊架配芒果野菜沙律，帶子意大利飯，再+$20配芝士煙肉薯條。 餐湯係什菜薯蓉湯，味道ok。 帶子意大利飯，白汁底，但又唔會好漏，帶子有d雪藏味，但個飯係幾好食的！ 芝士煙肉薯條，芝士唔多，煙肉似係火腿，完全食唔到煙肉味，只欣賞係用粗薯條。 羊架配沙律，羊架黎到以為係2隻，原來係2隻一齊要自己切開😑，羶味太重而且太。明明係配野菜沙律，但竟然有薯條，沙律菜得少少，侍應太唔細心，羊架有薯條，應提醒客人，等我地唔洗+$20叫多個薯條。 最終食淨好多薯條，浪費金錢同食物。 杯凍檸水好甜，d糖唔洗錢咁🤦🏻‍♂️ ","sentiment":"Neutral"}
{"text":"燒味最強 這裡茶餐廳，地方都幾大。 是我久不久會幫襯 早餐，下午茶，宵夜⋯⋯ 不過其實還有午餐的 今天由於過了吃飯時間，所以人流少了。 加上我一人就比較易找位子 呢度燒味飯個人覺得算幾好！ 所以今次食燒味飯 食好啲燒鵝切雞飯.... 黎到個樣好靚！雞好嫩滑。 真的好彩數仲係脾位 有少少生，但係因為煮得岩岩好熟 先會有嫩滑既肉質。 老實說如果怕生既人就唔好要求嫩滑。 燒鵝件數都吾少喎⋯⋯ 一夾上黎有少少鵝油好吸引。 一食皮有少少脆口 再加上肉質結實有口感十分好味！ 整體份量足夠，薑蓉又唔會太油。 不過有dd咸。 通常豉油都唔會比太多。 如果想多啲，你就叫佢加返多啲囉。","sentiment":"Neutral"}
{"text":"只可食得飽 由於有優惠券，星期日下午2：30入坐。有沙律雜菜，三文魚他他原來只係塊麵包仔放左D唔知乜野 搽咗喺上面，根本沒有三文魚。中湯味道較濃好快就冇曬。 熟食有 春捲咖哩角 咖哩魚蛋 腸粉 乾蒸燒賣 牛肉 奶黃包 雞軟骨 腸仔 鹽焗雞翼 炒烏冬 炒飯， 最好是香草魚柳，可惜指出得一轉。睇住做意大利粉，只用水炒熱意粉加 火腿和芝士粉，完全冇芝士味， 而且好硬。 另外還有pizza，一出就比人羅哂！ 甜品有好甜嘅紫米露 豆腐花好鞋 雜果涼粉 蛋撻 啫喱糖啫喱  涼果子。 食到四點就清場。 只剩返炒飯和甜品 乜都冇曬。 飲品有部汽水機和 咖啡機。 總括嚟講全部平價嘢食食飽你。 ","sentiment":"Neutral"}
{"text":"衛生惡劣 有小強係拉麵 衞生問題！衞生問題！衛生問題！重要的事情要說三次。 今日下午4點同家人黎到呢度食野，餐廳係大型商場1樓，唔係街鋪。之前都黎過4-5次 食物同價錢都ok。 今次我叫左碗大門油麵，食到最尾竟然發現有隻「小強」屍體係碗底，都幾大隻，即刻想嘔 我地即刻通知職員佢亦都冇收果碗麵既錢。本身想call食環署，之後諗廢事搞大件事。 餐廳環境衞生做得幾足我唔知，但係咁大隻小強都可以睇唔到，煮埋出尼比客食，我好難有信心，以後都唔敢再黎。 食物衞生係對食肆的基本要求，連呢樣野都做唔好，就唔洗講其他野  ","sentiment":"Neutral"}
{"text":"抵食好味又飽肚 是日約左女友行東澳古道，臨行之前先喺東涌食個lunch再出發，見到原來呢度都有民華喎，於是就毫不猶豫地揀左佢了   之前已經喺OpenRice讚過佢啲鵪鶉蛋，不過今次決定食其他野，又睇下係咪都咁好食先 常餐貌似抵食喎，就一人一份啦 首先要讚下，落單同上菜速度夠快😆然後再讚下烘牛油多，有脆卜卜既外表兼且濃濃既牛油內涵😍炒蛋熱辣辣又有一陣奶味，完全將牛肉通粉比下去啊 蕃茄通粉方面一樣無得輸，湯底夠哂鮮甜，女友一飲就無左半碗🙈牛肉就正正常常咁啦   不過咁，呢度啲卡位坐得都幾迫，而且地板有好多灘水，個人黎講唔太鍾意，但以性價比黎講的確高質","sentiment":"Neutral"}
{"text":"排隊都嗅到香味💕 中環返工 去上環搶食 真是無可避免 有時想好食少少 又要$50幾埋到一餐 其實都幾難 最慘中環仲要經常多人排隊  難到去到上環 見到有沙爹炒麵  人又唔算多 就排一排啦  15分鐘就有位 係中環上環算是快 一邊排一邊嗅到香氣 入座叫左一個沙爹牛炒麵 望色水已經覺得好正 牛肉係一片片 唔係一粒粒 夠料 跟餐有多士同埋熱飲 夠哂飽加足分 再來同事叫多一個餐 星洲炒米 色水好夠 但就唔夠香 味道都一般  好多生青椒 食落一陣青菜味 叫野食方面 下次都係叫招牌菜式好了 例如叉燒飯那些 如果叫其他炒野 水準普通 但孖沙餐一定會帶到驚喜俾你 ","sentiment":"Neutral"}
{"text":"立食牛柳粒 今日黎開葵芳廣場，繼續掃街，行到3樓Top世界就見到人頭湧湧，原來就係因為佢 - Bake & Grill 烤焗工房（葵芳店）。 烤焗工房原來都好多野食，仲要係好吸引，難怪咁多人企係度食野如：意粉\/飯、溶岩芝士拉絲系列，真係好吸引呀！ 原來烤焗工房都有幾間相連舖，而且都貼滿可供應的美食，正呀，仲要價錢唔貴，食3-4樣野食，先$100蚊...食完都飽哂。 重點推介，2周年大優惠：必食轟炸大大大魷魚$28（真係自己買番黎都要呢d價錢） No. 1銷量冠軍：安格斯牛柳米配茄汁都係$29，抵 安格斯牛柳米配茄汁 - $29 最後都忍唔住叫左，係唔係安格斯就不知道了，但牛柳食起來很有口感，咬口十足，配合茄汁都係一個好特別的食法，可以一試呀  ","sentiment":"Neutral"}
{"text":"份量足👍🏻 今日又去藍田做野 唔想又食譚仔做lunch  所以就試下搵其他野食  唔想食得太飽 最後決定食碗麵就算喇 呢間鋪大多數麵都係$27  有自家製魚蛋魚皮 仲有牛雜牛腩牛肚牛筋  本身想雙拼 但又有啲貴 要加8蚊 唯有嗌住牛肚河先 因為平時其他地方唔係咁易食到 上到嚟既時候有少少驚喜 本身諗住得3-4舊牛肚 但嚟到有圖中咁多舊 都算好多料 而且河粉份量都唔少 唔好睇少間鋪 雖然細細地 同埋得幾張枱  但係都好多個員工 上菜速度極快  下次可以試埋佢個牛腩同牛筋麵先 ","sentiment":"Neutral"}
{"text":"抵到爛牛河 . . . 路過太安樓，果日無掃街，無食任何小吃（其實有打算過食餃子既不過真係好多人係門口）。 結果去左隔離，食個牛面珠墩河。 . . . 對於我呢啲無牙既廢青，呢個選擇一流。淋淋地又有牛味👍 牛肉數量夠晒多，湯底夠清👍 有得揀河粉、米粉、生麵⋯等等 . . 下次有機會過黎，要試下佢個招牌爽腩河先 . 我見隔離左右都有叫😂 . 鋪面好細，黎得太安樓大家都唔會諗住有咩服務嫁啦，門口都有兩張台既，自己見位就坐啦～ . . 加左罐可樂，四十蚊內埋單，超抵🎉 . .","sentiment":"Neutral"}
{"text":"中規中矩 聖誕打算成家人食餐飯，家姐就一早BOOK 左呢間餐廳，貪佢夠就腳，食物價值合理。雖然唔係極級好食，但係以上海菜來講，都算係咁。 我地今次就點左小籠包、前菜凍盤四小拼、蟹粉扒豆苗、銀芽炒鱔糊 凍盤4小併入面呢有：肴肉，烤夫，小排骨同燻魚 肴肉即係肉凍，烤夫就係麵根，烤夫個醬汁正正常常，燻魚縑佢硬左少少，味道中規中矩。  鱔糊炒得好爽，芽菜撈埋Ｄ菜又好好食，送飯一流！但我地無點飯HAHA 小籠飽皮薄，入面都有湯汁，唔錯唔錯。 而蟹粉扒豆苗，豆苗本身夠清甜已經好好食，但係蟹粉方面就溝左好多粉，而蟹肉為主，無咩蟹粉味。但９６粉就唔敢咁高要求啦～     ","sentiment":"Neutral"}
{"text":"炸雞肶 美心嘅炸雞肶可為小秘書嘅童年回憶🐬 小時候爸爸、媽媽都鍾意帶我同細佬去山頂行吓、影吓相，之後我哋一家就會沿住山路行落去中環食下午茶☕️ 而最令我有記憶嘅就係美心嘅一杯冰凍可樂+炸野肶，全家人你一口我一口咁分享咗個餐，而家想起都好溫馨[呲牙]  琴日我去再次幫襯美心，買咗個「炸雞肶、咖哩三寶」套餐。其實$34仲有折扣，仲包埋杯「荔枝梳打」真係好超值。但係口味就硬係無咗當年嘅味道，無咁香、無咁脆、無咁有人情味🤨 不過要讚吓嘅反而係杯「荔枝梳打」，唔太甜、再加埋啲椰果，我好鍾意！ ","sentiment":"Neutral"}
{"text":"fair dessert 一向都覺得發記麻麻地, 不過揸開車, 反正順路, 而深井又得一間甜品店, 所以又來幫襯 我order 了: 凍芒果紫米露加雪糕球 --> 由於天氣太熱, 一心想食d 冰凍甜品, 不過可惜個紫米露一d 都冇冰凍的感覺, 淨係得個雪糕球夠凍 honey 食咗: 芒果西米露 --> 無乜特別 不過佢地個芒果份量係好足夠, 差不多足足一整隻芒果比你 同場還order 了糖不甩, 唔錯, 有口感同埋有d 薑味, 幾好食 值得一提, 佢地上甜品的方法好一致, 務求要全枱人一齊上, 好少可一前一後, 避免了朋友食完但自己嗰樣野仲未到的麻煩感覺 ","sentiment":"Neutral"}
{"text":"Super cheap lunch 野菜白汁飯:3\/5 野菜白汁意粉:3\/5 第一次喺白羊座食lunch 見個名幾得意 於是就入去試試 無論分量或者味道方面上都做得幾好 個飯\/pasta都局得啱啱好 唔會太過火或太濃 大至上用料方面有野菜、粟米、芝士等 pasta同飯一樣 用料同味道方面都差唔多 因為都喺用同一個醬（白汁芝士）同材料 我偏向鐘意食多菜 所以有野菜襯托下 食落都給健康而且感覺上啲菜都幾fresh 更加唔會令到口感太膩添 價錢方面五十蚊以下就有齊成個餐 等於現加物價黎講都幾抵架 ","sentiment":"Neutral"}
{"text":"足料甜品店 天氣太乾燥 ，收工返到樓下去貴族甜品食糖水滋潤下皮膚， 諗唔到今日元旦居然唔使等就可以直接入去坐， 得六七個人坐係度，平時一般都要等二十幾分鐘以上先有位坐， 今日元旦 居然咁好 ， 唔使等就有位坐 ，叫咗個杏汁蓮子燉雪耳， 紅棗雪蓮子燉桃膠   紅棗雪蓮子燉桃膠 才料足夠，甜味係合我心意，為一不足之處係紅棗有核，糖水係 滋潤皮膚 ， 紅棗有核大打折扣 ，希望佢改善下。  杏汁蓮子燉雪耳， 杏汁味好重 畀我感覺呢個唔似糖水似糊仔多啲 ， 今晚呢餐甜品美中不足有少少遺憾。","sentiment":"Neutral"}
{"text":"普普通通 有進步空間 等左咁多年寶琳終於終於都有一間粥店，舖頭距離地鐵站唔遠，位置方便。今晚都係買外賣返屋企，喺呢個疫情都係買外賣返屋企穩陣啲。雖然多左人叫做外賣，但等候時間唔長。  及第粥－佢個粥d料好多，有一次d料多到食唔哂，抵讚。 粉腸粥－呢個同樣地d料足以同埋個粉腸一d都唔苦，因為有時d粉腸洗得唔乾淨會好苦。👍🏻👍🏻  炒麵－炒麵根本上每次都必食，因為炒得乾身，味道又好。😋😋  油炸鬼－呢個就一般，因為已經食過兩次都係炸得太乾，油炸鬼中段嘅位置因為炸得太乾所以太硬身。👎🏻👎🏻👎🏻 ","sentiment":"Neutral"}
{"text":"不過不失 由於將軍澳番屋企路途頗為遙遠，同爸媽諗住早啲食早啲番啦🙈點知未夠18:30去到，已經派飛派到22，叫到8號🤦‍♀️🤦‍♀️🤦‍♀️見時間尚早，唯有行下aeon先啦 40分鐘後，就有位喇，其實唔算太耐 因為爸媽都鍾意食壽司，所以就主要叫壽司+兩個熱食 呢個三文魚盛$38(3件), 刺身較長，以價錢黎講唔差，我地一人叫左一碟 油甘魚盛(都係3件)質素幾好，有驚喜，我地番call，同樣一人一碟 蟹子就算係咁啦 但普通三文魚壽司🍣就真係好普通喇 肉質唔太掂 比我揀，我會貴少少要三文魚盛  呢個三文魚腩就好好多喇 蝦都係正常 但帆立貝就唔得喇 唔係幾新鮮 墨角都算新鮮  蟹蓋有驚喜，38蚊黎講，佢比我想像中大，而且幾好食，但係有少少漏，2個share食就會ok 呢個蒜香蜆好有驚喜，同樣38蚊，份量都幾多多，粒粒有肉，脹卜卜，完全無渣，值得推薦😋😋","sentiment":"Neutral"}
{"text":"芭菲很吸引，綠茶飲品不錯，食物質素還可以 20190309 好作死飲兩杯凍野😂 間野好多人排隊。食物都唔差既。係多唔同種類選擇。 🍲明太子烏賊忌廉麵$98 (醬汁稍為淡味咗，如果濃味啲更好，還可以，不算有什麼特別) 🍔鹿兒島和牛漢堡扒$98 (和牛漢堡扒肉味幾香，不會太乾，中等級數，但配菜稍為遜色，豆角唔係咁新鮮)  🥘牛肉壽喜燒烏冬$98 ☹😡(最為差勁！一上枱打開蓋，牛肉都全熟了，即過份老，又韌，完全唔掂，肉味似普通凍肉牛，一啲都唔似係和牛！！！實在not good)   🍨意餅蛋糕朱古力芭菲$88 (這店特色就係有好多賣相吸引嘅芭菲，每杯都好巨型咁又靚💗所以都忍唔住叫杯試下。我這杯份量飽，因為有件蛋糕係面😂雖則蛋糕唔係特別好好食嘅 tiramisu蛋糕，但整體配搭都有中上分數)  🍵綠茶紅豆白玉拿鐵$48 (哈有紅豆，同兩粒白玉，有得飲又有得食，幾好。綠茶味ok。最貼心係糖水另外上，甜度自己控制😆)  ","sentiment":"Neutral"}
{"text":"多火鍋選料同自由斟雪糕~ 牛涮鍋佢係以牛為主, 就好似佢今期DBS聯盟既所有85折餐, 全部打折既都係牛牛餐~ 今次我地個個都叫左豚肉, 湯底係骨膠原雞湯,補一補啲collagen先,嘻嘻~ 牛涮鍋放題除左肉之外,仲有好多新鮮材料 我地就自己整左個蔬菜拼盤, 有: 蘿蔔 粟米 娃娃菜 蕃茄 金菇 雞脾菇... 另外有啲丸類,豆腐,蒟蒻...等等 今次用會員apps換左碟海鮮拼盤, 有帶子,蝦,魷魚同蠔~ 睇落去個海鮮拼盤好靚, 但隻蠔就好腥吓,嗚呀～ 而飲料新增左石榴味,好香甜喔⋯⋯ 唔能夠唔講既係佢個雪糕, 係自己斟咖,個個朋友黎親都要食至少2杯, 佢仲有啲toppings俾你自己加, 我記得有彩虹糖,麥片,脆脆圈,朱古力漿⋯ 好多好多種~好開心呀! ","sentiment":"Neutral"}
{"text":"{台灣過江龍} 八月堂✨殿堂級可頌🥐 {台灣過江龍} 八月堂✨殿堂級可頌🥐 . 八月堂登陸香港🇭🇰，而家排隊既情況稍稍放緩啦，大家想去既可以出動❗️可頌🥐就係香港人既牛角包，據說麵團係由台灣直送到香港再發酵的，焗完脹卜卜，切開有好美既蜂巢紋🐝買六件就可以有紙盒裝，每日新鮮製造，想買特別既款式就要碰碰運氣啦😗 . 小編推薦的三款✨ ☑️曜黑胡麻 意想不到既美味，裡面既黑芝麻餡爆餡🤤，好濃味好軟滑呀❣️小編有幸買左尾二嗰個🙈☺️ ☑️迷戀卡士達 普普通通既custard都真係最美味😍雲呢拿同奶油配搭好香，微凍又軟滑，食完都唔太膩呀！ ☑️炙燒明太子 唯一一款鹹既可頌，估唔到咁好食喎！入面明太子醬唔算太多，但鹹香已經足以享受，都幾鮮味啊😋 . 其餘幾款紅粉戀人、白色莊園、沖繩黑糖就唔算太過特別，只係係牛角包外層唧d唔同味道🙈售價都唔特別平啊，要試的話，真係途經港島東先去啦🙃 ","sentiment":"Neutral"}
{"text":"無加一都貴過酒樓 其實只係想同爸爸搵間食小炒又有冷氣又有啤酒飲嘅地方。揸車落嚟德福呢頭食，原本諗住食酒樓（因為爸爸係大爺黎，鐘意有人服侍同坐得舒服）但係間間都人山人海。我咪帶佢落去食有冷氣又係小炒嘅呢間野。爸爸話有啲印象以前係牛下食過。茶記格局，安排拍牆二人枱都幾迫爸爸無咁俾後面迫住坐，well打開餐牌都打左個突普通小菜都＄70-80起🌝希望我碟餸值得呢個價， 叫咗個普通腰果翠玉瓜炒肉丁同埋豉椒炒聖子。1枝啤酒1碗白飯1罐汽水！叫普通小菜就睇個廚得唔得，肉丁係幾好味，平凡嘅嘢都炒得OK。炒聖子用啲聖子殼墊底擺盤，賣相幾靚，聖子唔大隻份量都唔多，聖子幾爽唔韌唔腥幾新鮮。但係配菜洋蔥青椒就好多，味道惹味既有鑊氣唔錯。埋單唔使加一$240🙈我覺得性價比唔過架 ","sentiment":"Neutral"}
{"text":"快餐店...快到會俾漏食物\/俾漏餐具...XD 星期六日唔駛返工既日子就係想要放鬆下，有時候會想食一D唔健康既野，所以今晚既晚餐就買KFC解決。其實不下數次買KFC食，每一次都會有俾漏食物既情況發生，試過俾漏雞翼，俾漏幾盒飯... 於是乎，我養成左一個習慣，就係每次買完都會望望D野食齊唔齊，唔齊都可以即刻問佢地拎返，唔駛返到屋企先發現... 而今次，食物係齊全，但返到屋企先發現原來匙羹得一隻，留意返...呢個係二人餐囉...唔通要共用一隻匙羹你一啖我一啖? 雖然問題不大，因為喺屋企都有匙羹，不過如果喺街度食就有DD問題啦... 講返食物先，D雞係好食既，因為佢新出既黑椒雞係好夠辣而且仲有肉汁，好啱我口味，我鍾意! 到兩個飯，因為我另外有要求多汁，所以係多汁但料少，飯較淋... 個雞粒...真係好難食，粉多又乾身... 最後到百事可樂，要求一杯少冰一杯走冰，返到屋企發現原來兩杯都走晒冰...唉...無言...   ","sentiment":"Neutral"}
{"text":"一個人的浪漫 天氣凍冰冰，一支公都唔知食咩好， 想去快餐店食一人火鍋，全部爆滿， 經過呢間 餐廳，見到佢介紹一人火鍋， 確實幾吸引， 於是入去試下先。 佢嘅選擇都有好多有胡椒豬肚雞， 有烤魚， 但係掛住食都唔記得影低畀大家睇 我揀咗川味烤魚， 平時見人哋食烤魚都好大條， 一個人一定食唔曬， 見間舖頭主打一人火鍋， 我就要試下分量有多少。 想到枱，嗰陣味同平時啲烤魚店一樣咁麻辣燙香， 見到嗰堆辣椒就已經覺得好熱， 店舖用咗倉魚做烤魚， 內裏有胡椒、紅辣椒芽菜、 芹菜、蘿蔔...... 感覺非常良好， 如果可以有配菜加就very good， 始終冇乜澱粉質落肚就唔多飽。","sentiment":"Neutral"}
{"text":"景靚食物有啲失望* 本大小姐生日，男友特登book左山頂餐廳慶祝！景色、服務、環境、衛生都一流，但野食有少少令人失望......可能得知係美國高江龍，所以期望都比較高...整體黎講都係好評 靚到'dum'一聲，透過玻璃可以望到維港景色！好靚呀！ 餐廳環境都充滿美國街頭景！餐牌好別緻... 小食拼盤 有啲淡...炸得唔夠脆...呢間蝦比較出名...但真係唔係好新鮮...有啲失望... 仲叫左個意粉 意粉唔錯 唔會太咸太creamy   最後仲拎埋個杯..買cocktail 送一隻杯✌🏻","sentiment":"Neutral"}
{"text":"由細食到大 婆婆係呢度住，由細係呢間酒樓食到大，以前會個個星期日都會一早黎飲茶。☕️ 宜家人大左喇，大家都要返工，由飲早茶既節目改變為食晚飯。 宜家每個月最少有1次黎呢度食，可以話係我地既飯堂😂😂😂 彩龍酒樓既套餐幾抵食，份量又足夠多人食 10大2細 真係好多野食 除左套餐另外仲叫左幾隻乳鴿同一個炒飯 冬瓜盅 消暑既佳品，冬瓜幾多肉食不過冬瓜肉唔太甜 片皮鴨味道都ok不過個醬汁唔夠香 梅子豬扒 豬扒整得干身左d，朴子汁有點過咸，麻麻地 左口魚炸得好香口，而且有2大條，香脆可口好好食 其他送菜都ok嫁！ 中規中矩喇唔算太大驚喜 其實食咩野都好，都係為左一家人聚在一起開開心心又一餐❤️ ","sentiment":"Neutral"}
{"text":"冷盤好，熱盤差 和伴侶一齊同班女士們聚會 佢哋話已在無印搵咗位食嘢 心諗 無印有咩食🤦‍♂️ 去到之後 睇到其他人嘅食物 再心諗 飽唔飽肚㗎🤦‍♂️🤦‍♂️ 五品料理套餐 包3冷盤同2熱盤 $118 冷盤 紫薯青蘋果沙律 被外觀吸引了 味道還不賴  合桃豆腐大蘑菇 女士們話想試 但只有我買到  感覺味道怪怪 但都好味  芝麻醬伴菠菜冬菇 芝麻醬料不多 味道較清  熱盤 由於只有2款肉類 所以肉食獸嘅我就選晒2款都係肉 包括黑醋醬豚肉及炸雞 稱之為熱盤 但不熱也不暖   肉質非常非常之乾身  可能因為如此 出奇地飽肚   有個唔知咩湯 幾好飲😂😂 ","sentiment":"Neutral"}
{"text":"比較平嘅扒餐 今日中午去咗試佢嘅set lunch 年餐 但12:50分已經大排長龍，但無明確嘅指示叫人喺邊度等位。我覺得做等唯一不足嘅地方。 之後叫咗個set lunch  香煎西冷紅酒汁 Sirloin steak $107加一服務費 包一杯野飲 塊牛扒好厚肉，但比較難切，好彩紅水唔多。好合適唔太食得生嘅人。但牛扒無得揀幾成熟。而且肉質鮮嫩，唔洗咀嚼得太耐。  另外，感覺飯比較少，得二至三啖，不過配菜還足夠。雖然係話紅酒汁，但酒汁嘅味道唔夠濃郁，比較清淡。 但好彩塊扒夠大舊，所以夠飽。 ","sentiment":"Neutral"}
{"text":"美味炸物 裝潢別緻 筆者作為台灣郎嘅忠實粉絲，決定再俾一次機會佢嘅早餐港式扒餐。   作為第二份早餐，筆者叫左牛排加薯角，薯角炸得非常鬆脆，值得一讚，可以知道佢係炸完無耐，只係等埋牛排一齊上碟並無吸收到水分而導致變霖。至於牛排就略嫌鹹過頭，食得出廚房為左闢除急凍牛排嘅冰鮮味而用左好多鹽去醘牛扒，而係煮完之後仲落咗好多豉油，再加埋牛扒係煮嘅時候分泌出嚟嘅油脂感覺非常油膩。所以筆者推介叫排類套餐嘅時候，可以選擇翻d有水分嘅蔬菜配料作為中和。 主菜之前嘅焗多士就非常好食，明顯睇得出係有烘過底，而且牛油呈獻略融嘅狀況，可惜份量唔多，每set只有半塊。 最後，筆者想講下環境方面，台灣郎嘅店面裝潢非常有心思，入到去會俾到你一種好似去左士林夜市嘅感覺，尤其係收銀位置設計得好似夜市小食店咁。另外，牆壁上都有好多老台灣嘅相片，再加埋懷舊嘅背景國語歌作為陪襯，感覺上令人真係好似翻左老台灣。","sentiment":"Neutral"}
{"text":"供應商約飲茶 挨年近晚，啲供應商陸續蒲頭安排 “感謝宴”，感謝我哋做客人嘅多多關照，亦希望來年繼續幫襯，保持合作。  今日中午，其中一個供應商了，並約飲茶。選擇了這間大酒家，單單睇個大魚缸就可以知道佢個氣派。 既然有人找數，我哋十幾人飲茶，當然要狂點點心啦。 其實，這裡的點心都幾好食，例如: 雪山叉燒餐包、春卷好鬆脆、炸両、牛肉腸、蝦腸粉粉蝦肉新鮮。點心樣樣都唔錯。 蝦醬生炒牛肉飯都好出色，夠鑊氣，蝦醬味又夠濃，幾好食。 不得不提的是燒乳鴿，午市特價$38，我哋總共點咗4隻來share。鴿肉嫩，又飲味，外皮又燒得好香。 ","sentiment":"Neutral"}
{"text":"水準保持 舊年新開張嘅時候常常都有很多人等位排長龍，我也幫襯過幾次，好耐冇食，今日經過便入去睇吓有冇驚喜。 係呢一區嚟講，店舖外觀時尚搶眼，俾人感覺年輕有活力。 店內亦光猛舒適！ 食物種類唔多，主食幾款，配飯或麵，小吃又係有幾款，再加埋飲品幾款。完！ 套餐就係以上嘅組合。 我點了兩個午餐～回魂黑醋豬軟骨併台灣腸原味肉燥飯。很讚紅燒牛肉原味燥底湯麵。 整體來說，肉煮得夠淋，味道亦ok，但就唔係好道地囉！唔似食緊台灣嘢，啲豆角粒太生硬，隱若有陣草青味。條台灣腸好味可惜沒有分碟上，放咗係飯上面，拎到來已經淋咗。 餐飲凍蜂蜜紅茶，淡淡嘅蜂蜜同紅茶配合得宜，清新可口。 ","sentiment":"Neutral"}
{"text":"文青市集中的小cafe 相信唔少文青都一定去過位於石硤尾賽馬會創意藝術中心嘅手作市集，我最近就去左呢個每季才舉辦一次嘅市集，當日有好多售賣不同手工製品嘅檔攤，亦可以欣賞到年青人嘅歌唱表演，係週末嘅好去處，感受一下文化氣息   行完之後我同朋友想靜靜地食個下午茶☕️，發現地下有一間小cafe就去試下，由於比較多人，等左一陣先有位，我地坐戶外位置，但枱與枱之間空間較少，會聽到隔離枱嘅對話。而下午茶嘅選擇唔太多，我點左個軟心冬甩配綠茶🍵雪糕 賣相唔錯，可惜份量比較細，冬甩嘅甜度有點掩蓋左綠茶雪糕嘅味道，而下午茶價錢亦唔包飲品，我覺得有點貴。朋友就只係點左一杯咖啡，佢認為味道偏酸   其實坐左唔係太耐就離開左，因為環境比較迫，如果下次再嚟手作市集會選擇試下其他餐廳","sentiment":"Neutral"}
{"text":"西灣河海傍氣氛不錯的西餐🐷 行到西灣河海傍，完全走出左熱鬧嘅市區，餐廳半開放式，坐中間都可以感受到海邊嘅涼風，過一個寫意嘅晚上。餐牌分左肉同飯\/麵，我地叫左一個肉丸意粉、焗豬手，肉丸好大粒，配上香草番茄味道唔錯。焗豬手份量更加大！我地3個女仔，每人都有2大塊，皮好脆，配菜有傳統德國酸椰菜，平衡油膩豬手，醬汁亦有法式芥末，增加層次。至於甜品，樣樣都想試嘅我地，最正確嘅選擇就係叫甜品拼盤 拼盤包括朱古力心太軟、朱古力焗曲奇、芝士蛋糕、蘋果派、3球雲尼拿雪糕！全部都好味，朱古力焗曲奇會比較甜，但我就最鍾意哩款 要注意嘅係餐廳近海邊同開放式，冬天或者大風嘅時候就會比較凍，野食都會容易吹凍，要留意天氣。 ","sentiment":"Neutral"}
{"text":"獨自吃中規中矩的常餐 一個人去食lunch，差不多兩點，人潮散去不少，搵位都易一D。 快快口口食完個常餐，就返去公司繼續工作。 瑞士雞翼撈公仔麵 $48 豬仔包脆口，牛油已搽好在包上，煉奶嘅分量都唔少，好彩唔係太甜，想食脆豬就親熱食，凍咗會變軟身，唔好晒咗個口感； 3.6鮮奶炒滑蛋，炒蛋濕濕潤潤，都幾滑，小小鮮奶香味。 雞翼撈麵上碟時唔係好靚仔，雞翼入味，公仔麵麵質一般，好彩汁夠多，瑞士汁甜味都可以，好似還有少少鹵水料味。  熱咖啡都算滑，咖啡味還可以，雖然我只加奶冇加糖。 ","sentiment":"Neutral"}
{"text":"好味道 環境簡潔 🎉普通Happy Friday晚餐飯，🌠上網搵到呢間店。  入到去覺得環境唔錯，😌唔會好局束。餐廳都乾淨有格調✨  先嚟嗌咗個鵝肝漢堡🍔，包皮鬆軟少脆配上鵝肝嘅入口即溶，再加上有少少甜，好好味。😋😋  之後再嗌咗個dinner set（肉眼扒）— 🥘🍟☕️一湯一主菜一飲品。個扒嗌咗5成熟，但嚟到似8成，好韌🤭mama地。  Dinner set嘅飲品選擇好少，得lemon tea & coffee，餐飲冇咩特別。😿😿  因為上OpenRice訂座，最後買單有八折🤗 ","sentiment":"Neutral"}
{"text":"小人套餐樣樣試下 一條街有好多檔同類型舖頭,太短時間食野又想樣樣食下,間間舖頭套餐差不多價錢,見第一間比較多人就坐低試 餐牌一面海鮮一面小菜都算多選擇 豉油皇蝦-蝦比想像中大左同多當然都係蝦仔,有幾隻唔新鮮因為唔新鮮所以炸唔脆,但味道好野味又唔油豉油好香 蒜香粉絲蒸扇貝-扇貝肉細到一豪子size夾起得粉絲蒜頭,肉搵都搵唔到,但食落就有香口膠口感,咁細洗咩蒸咁耐 豉汁炒聖子-殼薄又碎痴到每啖肉都有 肉又小又難搵都唔知點解咁多殼,聖子有火水味難食 豉汁䱽魚-豉汁教得唔錯,䱽魚雖然細同薄身但魚肉新鮮 清炒菜芯-炒得好有鑊氣望落條條菜都油林林但食落好爽甜唔油膩 總結係味道唔差,但下次入長洲唔好去掃街先食飯,咁就去買完海鮮再加工就好味又安全啦","sentiment":"Neutral"}
{"text":"不過不失 中秋節前，同朋友一齊聚一聚，食自助餐就最簡單，咩都有 恆生信用咭在 Corner 18 做緊優惠，晚餐都只大約$300一位，價錢十分吸引。  餐廳不太大，有好大既落地玻璃，可惜我哋 book 唔到個靚景位 食物就不過不失，選擇及賣相都還可以。食食下， 職員給我哋一人一隻蒸帆立貝，好大隻，味道就麻麻，都 OK 啦 甜品，有 Haazen-Dazs 雪糕，好正喔 三文魚， 希靈魚刺身都算幾好， 食兩碟刺身都已經有飽飽哋既感覺，仲有凍蟹腳，等等...  總括，$300晚餐自助餐，可以食到飽飽，味道呢，就普普通通不過不失囉～ ","sentiment":"Neutral"}
{"text":"中式糖水 夜左放工，朋友又有揸車，去九龍城食個宵夜就係最好不過。   合成糖水，一間喺九龍城老字號嘅糖水，主要都係食中式糖水為主，都有少量嘅西式甜品嘅。 餐廳座位都算多，因為有兩層，但係唔好諗住一定唔使等位，原因係合成糖水都幾出名，成日都會滿座。 我叫咗個腐竹湯圓，$35，價錢唔係平。個質素都有保證嘅，應該話，你喺嗰度求其叫一樣甜品，都一定唔會令你失望，但都未必會比到你驚喜，所以話佢只能俾你一個有保證嘅感覺。湯圓係芝麻餡，你嘅厚度適中，當然如果可以做到皮薄餡多就最好啦。腐竹都幾滑，還好啦。   總結：如果喺九龍城食完野嘅話，再想食糖水的話，合成糖水一定會係其中一間考慮嘅糖水舖。","sentiment":"Neutral"}
{"text":"食物對版。。收銀個後生仔非常有禮但另外個樓面阿姐態度非常差 我差唔多九点十先去到。收十点。因其他舖都收哂於事揾位坐。個阿姐木無表情叫我坐佢特定既位。咁聽佢講。叫咗個淨水餃。表示要多葱多湯加色。有禮店員重以為我全多向我再確認。。今次碗野比上幾次好亦做到我要求同水餃好大隻。後來見佢地埋數。我比錢先同阿姐講。佢態度好差又唔出講。用眼尾望收銀托住個頭似好不满我咗佢收工。我走去埋單。個後生仔重唔該前唔該係叫我慢慢食。老實今次食物質數同個後生仔態度我ㄧ定会再食好小見D咁有禮貌既。但個阿姐就埋搞。 2月17 日晚上950 ","sentiment":"Neutral"}
{"text":"牛肉比較出色 見網上面做團購價平平地就試一試，揀左個美國頂級牛小排，團購價比堂食平$40左右！ 舖入面整齊有和風味，人少少安安靜靜，環境不錯！ 佢有6款湯底揀，揀兩款做鴛鴦湯底，我地揀左大路嘅豚骨同中華辣湯！（如果係牛腸鍋嗰啲就寫明要加錢）其實湯底係極普通嘅有顔色湯底，無咩味，骨同湯渣都唔會搵到 除左肉類同海鮮外，其他嘢都係自助形式，有唔同嘅丸、芝士腸、蔬菜等等。丸類似係佳寶冰凍丸，並唔好期望有手打丸同特別嘅丸！ 個煱好快到，之後係豚肉同雞肉，仲有海鮮放題同主角牛小排出場！豚肉同牛小排質素都唔錯，牛脂分佈平均，我地都再有encore牛！ 不過海鮮放題就麻麻地，一食落去就知係雪藏嘢，唔太新鮮！ 汽水有好多種類，又有唔同牌子，讚 雪糕我曾經奢望係獨立一杯杯，點知係自己”不”嗰啲，好多款都已經”不”到落底，無動力”不”落去 論呢個價錢食呢啲牛都算係咁，其他只係點綴，都係抵食之選！ ","sentiment":"Neutral"}
{"text":"秋濃滋潤糖水 秋意漸濃，最適合食番碗中式糖滋潤下啦！ 湯圓係即叫即煮，所以要等10分鐘，保證新鮮熱辣！ 一碗有4粒芝麻湯圓，份量唔算好多，但圓圓以Size搭夠，每粒都幾大粒。芝麻餡料好香而且多；湯圓皮唔厚、軟硬適中😋。 👍🏻讚一讚個薑汁糖水，甜度岩岩好，重薑香、有薑辣，飲完全即刻身暖笠笠啊！ 綠豆沙豆腐花 $16 綠豆沙煮到起沙，料多：綠豆、臭草、海帶、陳皮。 豆腐花軟滑，但本身冇甜味，全靠綠豆沙嘅甜味搭夠。 食落清甜滋潤，打邊爐打得多上火熱氣？食番碗綠豆沙即刻下下火😆！","sentiment":"Neutral"}
{"text":"地方細，員工又黑面 沙田河畔附近獨市糖水舖，啲位都幾迫，完全無走廊咁滯，得條勁窄既路，但係呢度附近真係得一間糖水舖好似都冇咩選擇食飽飯同朋友想搵個地方傾吓計就唯有再試多次呢間囉，上之食過焦糖燉蛋 ，印象中唔錯所以今次又再encore，外面嗰層焦糖都算幾好食落去博博趣亦都唔會話非常之甜如果燉蛋呢就非常之滑好似出邊食開啲雞蛋布甸咁，有朋友就叫咗呢個團團圓圓，但係枱面上面寫個價錢係唔啱嘅而家個價錢去到 $42啦，而且睇想就知圖文不附，請自行衡量。  落單嘅時候店員全程黑面，問一句呢非常之唔願意咁樣答，只係問團團圓圓有冇熱嘅，佢反晒眼好唔想答咁樣，因為落左單代表佢要出菜，會好辛苦。直到我地就黎食完，有另一員工上班先正常返。  總括嚟講其實呢間鋪頭嘅質素唔差，選擇都幾多但係如果啲店員能夠比多少少禮貌整體就會好好多啦。 ","sentiment":"Neutral"}
{"text":"抵食之選 五一勞動節,血拼過後要到個肚勞動下. lee間士多up up dup dup,行過都唔想入去,偏偏有好多人話要試下,今日專誠到訪. D位就係士多隔離一條後巷,附近仲有大坑渠. 食o既只有3款配埋野飲,貴精不貴多. 我地2人各點一款有芝士,一款冇芝士的咖喱蛋包飯. 佢黎到都分唔到有芝士定冇芝士?只有阿姐話lee款有芝士,我地先知. 為左俾大家見到芝士所在地,我界開左 見到未?仲未見到? 芝士藏係蛋下面,唔講得笑,有芝士好味過冇芝士好多, 原因係加左芝士,芝士溶左係飯,令飯冇咁乾,入面雞肉好滑唔un,咖喱又唔會辣,甘口,仲有微甜添. 插曲:阿姐突然問我唔辣嘛?幾親切窩心. 相反,冇芝士個款,D飯乾爭爭,撈埋D咖喱汁同蛋都係冇靈魂. 飲品叫左橙汁 & 檸檬梳打,好淡,鐘左檸檬都冇咩味.    ","sentiment":"Neutral"}
{"text":"抵食晚餐 心血來潮想食鯖魚 但又唔想動手煮 咁就搵左間日式餐廳去滿足鯖魚癮 嚟到日之苑  食物價錢相宜之餘 又多選擇 令本身想食鯖魚都有d動搖想食其他xd 當然最後都食返鯖魚啦 - 鹽燒鯖魚飯 主食未黎 先黎左碗熱辣辣的麵鼓湯 個人黎講都幾鐘意飲麵鼓湯 但就好怕個湯會太咸 呢度的麵鼓湯濃郁程度岩岩好 真係未開始食野都先加分 日之苑的鹽燒鯖魚飯 係會有少量的忌廉汁加配菜同半隻蛋 開頭以為會咁樣的sauce 會同鯖魚格格不入啦 點知食落係意想不到的match 又唔會膩 sauce的份量岩岩好撈得勻個飯  鯖魚外皮鬆脆  香口得黎又幾juicy... 一口鯖魚 一口飯  好快就食哂成碗飯.... 最後仲有抹茶糯米滋做甜品 ....正! 49蚊有湯有主食又有甜品  又係無加一服務費 真係好抵 *ps: 麵鼓湯同糯米滋是送的 ","sentiment":"Neutral"}
{"text":"茶真係唔多掂。。。 好少去樂富，今日去食個下午茶發覺原來呢邊餐廳都唔少🙆🏻🙆🏻揀左呢間「賞茶」食台灣野😼台式野飲選擇都唔少🤔以為佢地既茶品唔錯，於是叫左杯極品波霸賞茶😬同芝士薯條+雞翼茶餐～ 野食味道都可以嘅，雞翼夠脆🐔但半冰半糖的賞茶就唔多掂了⋯味道是水一樣淡🤦🏿‍♀️🤦🏿‍♀️⋯⋯茶味欠奉🙅🏿⋯⋯唯一可以保證佢無太多糖，都算係優點⋯？ -------------- 好味指數😋：6\/10 翻啅指數🙆🏻：6\/10 人均消費💰：10-99 服務態度👨🏼‍🍳：7\/10 乾淨指數🌝：7\/10 ","sentiment":"Neutral"}
{"text":"價錢實惠的餐廳、食物質素可以 呢個xmas諗住過一個炎熱嘅冬天聖誕、 朋友都是出國過冬所以我們就提早慶祝聖誕節、由於天氣寒冷、朋友怕凍、我又唔怕凍嘅就 就去佢屋企附近近近地食個聖誕前的晚餐！ 就揀咗呢一度啦⋯⋯佢哋呢度嘅聖誕餐好似幾平三百幾蚊一位、不過就冇燒豬食、朋友話睇食評呢度嘅燒豬出名喎咁我哋就過嚟試吓啦所以我哋今次單點！ 叫咗呢個沙律都不錯可以吧 這個也是正常吧 這個魷魚不錯、不硬、沒有煮過熟！ 這個天使麵都可以吧⋯⋯ 呢個就是其他人食評嘅推介燒豬要等九個字因為佢係即做的！都ok！不過我覺得船街嘅ship22好食d 甜品個檸檬撻唔OK、其他都一般！ 整體來說我覺得最出色嘅就係前菜的麵包 ， 這晚啲人都係坐滿的可能因為人多的關係所以有一點慢、但服務態度都很不錯！","sentiment":"Neutral"}
{"text":"街坊甜品 食完飯喺屋企附近搵朋友吹下水， 粉嶺區甜品舖冇乜選擇， 經過就入咗呢間魔法甜品屋試下。。 應該全部客都係街坊~  坐低叫咗個雪糕涼粉， 有一球曲奇味嘅雪糕， 牛奶冰同埋抹茶涼粉。 基本上呢個甜品真係三樣嘢放埋一齊喺個杯入面。。 冇賣相可言😅。。  曲奇雪糕就普普通通。。 都幾甜。牛奶冰只係一啲白色冇味嘅冰。。 抹茶涼粉就係一啲有少少抹茶味嘅蒟蒻。。。  呢個甜品又唔可以話佢係難食嘅。。 但係唔係好食只可以話係正常。。 雖然話做街坊生意。。但都真係希望用心少少🙁 ","sentiment":"Neutral"}
{"text":"整體不錯 本人好鍾意飲羅宋湯,睇到呢間啲野食幾吸引,所以老公就同我一齊去試下 睇左餐牌後,認為撈麵係最吸引,而且佢有幾款麵俾你揀 最終揀左上海麵,因為我鍾意幼麵. 而我同老公都揀左牛肉湯底 佢地啲牛腩都算大舊,不過就有陣牛肉’so’味... 我本人味覺係有啲敏感,所以唔多鍾意,如果無陣牛肉’so’味就更好 上菜速度快 羅宋湯夠多料,好夠熱,不過我認為佢地可以再香啲同辣多少少會更好 撈麵我覺得佢地既醬料都可以再香口啲同濃味啲 整體黎講都okay 地方乾淨 職員服務態度正常 回頭就未必會..因為一碗都唔平 ","sentiment":"Neutral"}
{"text":"中國式的請客 又到年尾，依中國雞脾打人牙骹較既傳統，又係各個公司請客户食飯既季節。今次就被請到去鴨利州既市政大牌檔食午飯 。   咪以為好頹丫，其實係一餐超豪海鮮宴！因為呢到係鴨利州，呢個市政大廈既週邊同地下都有好多海鮮檔，所以會有好多人買埋海鮮帶上去加工。 呢間陳新記煮海鮮的確有一手，最重要係蒸海鮮火喉夠，海鮮最忌蒸到表面太熟而入面太生，呢間無論海蝦、飽魚、炒蟹、扇貝等等都恰到好處，配料恰當唔會搶走海鮮既鮮味，最後食既炒飯亦粒粒分明 不過其實食既時候都會反思讀書時批評中國請客既歪風，主人家明知食物份量係多出客人食量既兩三倍，而食既我亦食得唔自然，到底呢檯餐桌上既海鮮係咪死得不明不白呢 ","sentiment":"Neutral"}
{"text":"推介沙嗲串🌟 係附近做完野，就黎到呢間openrice排行榜較前既餐廳。試下呢間新餐廳🌟🌟  Menu:幾精美 因為已經係附近掃完街同諗住之後再食糖水，所以只係叫左幾樣較穩陣既野食。  拉茶：👍🏻 一般，但都算大杯夠兩個人飲，而且以拉茶黎計唔算太甜。 黃金魚皮： 魚皮合格，但問題係個汁，以為係咸蛋黃但竟然係酸既😣唔岩口味 喇沙： 只有咸味而無喇沙既香味，而且係好咸👎🏻👎🏻👎🏻差過茶記 沙嗲：👍🏻👍🏻👍🏻推介 可能係全餐廳最好食，夜晚只係剩低豬肉，無哂雞同牛，燒得唔乾唔un 夠juicy🌟🌟🌟水準高，汁係重點，如果汁再多d更完美。  ","sentiment":"Neutral"}
{"text":"飲午茶 今日早左收工，所以同屋企人去下飲茶，午茶時間好多人，要等位，等左十五分鐘就有位啦！ 以前海港酒樓係上水中心，以家搬左黎以到好唔方便，好唔就腳，附近咪錶都難搵位。 翡翠筍蝦餃皇 皮爛晒，好多蝦，粒粒都大隻 黑金流沙包 黎到以為芝麻包，原來係流沙包，入面既奶黃識流出黎架，唔太甜，好味 蒜蓉蒸鮮魷 唔係蒜蓉蒸嗎？係勁辣。 蜜椒雞中翼 炸到金黃香脆，少少胡椒味，蜜糖唔會過多，好好味 牛肉球 大大粒，味道唔錯 蛋白炒飯 炒得乾身！ 原來酒樓以家有做埋刺身，但我地冇叫到 ","sentiment":"Neutral"}
{"text":"始終最愛白咖喱豬扒飯 黎開油麻地買模型figure公仔，通常都懶得諗食咩，就過隔離食沙嗲王白咖哩豬扒飯。  白咖哩豬扒飯: 食左咁多年，味道其實無變，變既係價錢同環境，份量都少左，以前豬扒大d洋蔥同炸蔥頭都多幾條。。  不過每次都係叫佢，貪佢多白咖哩汁撈飯，豬扒又夠鬆軟。 蟹粉豆腐鍋飯: 女朋友叫呢個，呢個送飯真係一流，蟹肉係搵到既，不過唔多，個汁好食，有好香咸蛋味，雖然佢話係蟹粉。。。最重要係夠熱辣辣。 啖啖魷魚脆: 貪口痕想食香口野叫左呢個，魷魚唔多，炸得死死實實，硬的，沒有鬆脆口感，我知。。。29蚊真係唔可以要求咁多，下次我都係安份食白咖哩豬好了。。 Top 10 兩個人食價錢算係咁，阿姐又好禮貌，都係會再去。 ","sentiment":"Neutral"}
{"text":"西洋蒸海鮮 Lunch臨時臨急搵餐廳同同事farewell, 行咗幾間都好full,唯獨係呢間有唔洗等都有位，所以就成班上咗去。  一開始就叫咗啲set食，有all day breakfast, ，海鮮薯蓉意粉等等，味道幾好，食哂主菜後先叫蒸海鮮 西洋蒸海鮮同之前食蒸海鮮唔同，唔會係你面前蒸，之後拎個好似個大氣球既藍色膠袋出來，原來啲海鮮加埋調味放哂係個膠袋中 入面去蒸 可能包實哂，一剪開就聞到勁香，啲汁都好入味，可能真係包實哂咁蒸有用 可惜份量太少，人多真係要叫幾兩份，如果唔係一定唔夠食 ","sentiment":"Neutral"}
{"text":"中規中矩 星期日夜晚去食, 要等20分鐘左右. 2安人被安排到一個極古怪既座位, 正常座位卡位, 我地坐個位係2個一坐係一邊, 無左個卡, 面對行人路, 前方係放垃圾的餐車. 頭頂仲要係個冷氣出風位, 好凍  叫個左set, 好似$600左右, 個set有個部隊鍋, 牛, 豬, 海鮮, 前菜, 2杯飲品同甜品. 都幾抵食, 2個人都食唔晒, 飽肚, 味道都算唔錯. d包住肉既生菜唔新鮮, 有d爛都照出, 叫服務員換左. 杯飲品幾靚, 好吸晴, 係梳打汽水黎. 個甜品難食到一點, 係唔知咩冰黎, 好大碗, 不過堅係難食. overall間野食物係ok的, 不過個座位真係差到一個點. ","sentiment":"Neutral"}
{"text":"銅鑼灣戶外氣氛不錯✨ 原來除左中環，銅鑼灣都有Little Bao，襯Happy Friday同朋友黎鬆一鬆！舖頭大過中環好多，係天天海南雞隔離，我地揀左坐出面，係馬路旁，waiter仲話如果凍可以開暖爐，比左一張大picnic檯我地。我地叫左Truffle Fries - 菇菌味好濃郁，好味 第二個starter係Scallop and Chips，其實係泰式帶子碎刺身配炸餃子皮，同想像中嘅味道有d分別，帶子味唔突出，可以試下其他食物 Little Bao揀左今日嘅Special - 炸軟殼蟹。軟殼蟹頗大隻，有少少wasabi嘅味道。最後當然要叫甜品 - 每人一個Salted Caramel雪糕包，好味 環境比中環舒服，但係始終覺得中環總店好味d ","sentiment":"Neutral"}
{"text":"最失望嘅一次！ 今日自駕遊到大嶼山，去完貝澳肚餓就去食下齋。之前嚟過幾次都覺得好好味，雖然次次黎都加價，由69食到而家98蚊嘞 今日係平日，無得食98蚊果個，得返138貴賓餐。一場黎到，貴就貴d啦！ 於是6個人就開始左一餐又貴又唔好食嘅午飯。。。 呢碟叫做最正常，亦係最落本，因為有腰果麻。 呢個生菜冬菇無乜特別，不過好多油囉！ 西檸雞，又係一般，情願佢煎左佢算。 炸春捲，入面得耶菜，蘿蔔絲都無條，頂！ 芋頭魚，係唯一一個好好味嘅餸。好鬆好滑，但一人得一粒 炸蓮藕餅。d汁已經浸到個餅無左炸嘅意思 最後一個等左幾個字先黎，就係翅。又係果句，難食又唔係，好食就一定無佢份。 仲有白飯任裝。 138蚊，食咁嘅野，我覺得太唔抵嘞！同以前嘅質素差太多，無下次。","sentiment":"Neutral"}
{"text":"窩心小店 假日入到南丫島，就係想揾下啲好味又relax既地方食下lunch，休息下。 今次我又推架BB車，佢地更特意為我地選擇一個空間較大既位置俾我地。 而且最為窩心係，佢地喺門外介紹左餐牌，入到嚟竟將擺喺門口既食物主食牌攞喺你面前。讓你能選餐。  叫左兩個主食Portabello Mushroom Burger同肉醬千層麵，兩個看似好肉既主菜，其實當中全素材料。對於素食者一定更吸引，而我地對兩個主食都好滿意。 千層麵用了菜、菜肉瓜、茄子、洋蔥、芝士做主打，有咬感亦味道十分，同外面既肉醬千層麵感覺差不多， 醬汁令人好開胃。 全素大茹主食，好香大菇香味，個包表層用三色椒、洋蔥加茄汁，食落感覺似pizza。好好食。 咖啡☕️香滑咖啡香，我地著重打面頭上的奶泡都夠滑，水準不錯👍🏼 不得不讚呢個餐湯：粟米南瓜雜菌湯，材料圢到好滑身但又不失口感。 就係呢個窩心餐牌，值得一讚！ 店內員工友善細心服務，用心經營的小店，支持！","sentiment":"Neutral"}
{"text":"好識選址👍🏿 食完個Saturday Brunch就沿住堅尼地城海邊行返屋企 雖然成門跑步都經過呢間coffee shop，但就未幫襯過佢！ 呢個品牌coffee shop真係好識選址，除左呢間之外，soho果間都係好ig-able. 似乎一半既人為左影個靚相而大駕光臨 今日我都放肆一下，叫杯iced black (single blend) $45 坐係度望下海 上樓上就咁岩有個海景位，其實無乜閒雜人都幾享受既...  雖然你面向住個海，但總有d 沒有一絲不好意思的大陸遊客係你面對靠近玻璃度影佢地d網紅相（定係佢覺得自己係透明？！） 所以，你除左有得望海之外，都可以見識下一班為左要影「靚」相而將自己變透明既女人們👏🏿👏🏿掌聲鼓勵！","sentiment":"Neutral"}
{"text":"西貢…魔髀 髀魔 @ 西貢  今日買外賣返屋企…見髀魔冇人排隊就斬料先…😋😋 雖然從店名推測應該係雞髀出名…不過雞翼方便DD就叫左“黃金魔翼”  店員好有禮貌…疑似老闆都係。  大約10分鐘…見到我既雞翼新鮮炸好放入個“兜”度, 再加入一D好似黃金既醬汁撈埋一齊同沈左D黃色粉再入盒🔜禮成  索一索…🤔🤔…有炸野味不過點解唔覺有鹹蛋味…返到屋企第一時間試下先…真係無乜鹹蛋味定我一相情願黃金=鹹蛋？  味道其實可以…不過如果呢個醬汁係秘密武器既話…佢就未有耐先成魔🙂🙂 $33\/8支骨 ","sentiment":"Neutral"}
{"text":"熱溶芝士 今日放工冇飯局自己一個人，咁啱上openrice睇熱溶芝士 ，睇睇下睇中咗呢一間，好就去試試佢。  餐牌食物不算多，而來來去去都係得嗰幾款， 咁就叫咗餐牌嘅第一張推介，熱溶拉可雷特芝士漢堡，仲送沙律同嘢飲添叫咗凍嘅蘋果茶，沙律非常之一般，凍嘅蘋果茶流到呢，應該係道地或楊協成倒出嚟嘅罐裝飲品，大大扣分了。  主角出場，熱熔拉可雷特芝士漢堡，芝士上的時候不是用 發熱線熱着，而係廚房熱完之後搵同事人手拎出嚟用刀潑落個漢堡上面，又扣分了， 漢堡的配料有薯餅，豬肉腸開邊，牛肉，生菜，再加上特別醬汁，但驚奇地味道非常好食，肉質嫩滑，味道剛剛好，之前扣分的地方都差啲唔記得咗， 但如果只食漢堡價錢又有點貴。 ","sentiment":"Neutral"}
{"text":"一般 今日同屋企人一齊食 環境....就普通酒樓,晚上所以冷氣夠,坐位唔會太密,碗筷ok乾淨(單純係富臨太離譜....次次都有積) 點左燒肉+蒸紅魚set,西檸雞,南乳齋煲,送甜品紅\/綠豆沙 燒肉ok,個皮ok脆,但芥末醬無味,可惜 我唔食魚,但聽屋企人講d肉好硬 西檸雞幾甜,但幾乎無雞肉(薄到feel唔到)....味道就過得去 南乳煲味道一般,standard野,仲要南乳味唔重 甜品....算吧啦,一般野. 綜合黎講,口味淡既人可以試下 我記得上次個沙律海鮮盒(炸野)唔錯,D生果幾好食,但老人家唔鍾意,算數了 但埋單4個人4百蚊.....我都係乖乖食大家樂算了. ","sentiment":"Neutral"}
{"text":"很喜歡這家咖啡店 咁啱行過中環等朋友， 見到呢一間幾靚嘅咖啡店， 就行咗入嚟飲杯嘢。 因為嗰日有少少頭痛， 所以冇飲咖啡， 叫咗一杯熱朱古力。 熱朱古力， $40。 呢個價錢我覺得貴咗少少， 因為真係太細杯， 不過味道還可以， 多咗少少奶， 所以朱古力味唔夠濃。 佢哋得意嘅地方就係 所有咖啡都係 serve 係日式茶杯， 都幾特別。 服務周到， 每個員工都好friendly 😊 入面啲裝飾都幾靚， 不過全部櫈都好高， 所以坐得耐會腳痺 😅。 我好鍾意這家咖啡店， 下次一定會再來😊","sentiment":"Neutral"}
{"text":"大圍。仲有3蚊個波蘿包？ 到大圍食晚飯, 無意中發現呢間應該都有啲歷史嘅麵包店, 價錢親民到你唔信呀！   呢個紫薯包, 細細隻, 雖然餡料唔多, 空氣感重, 不過叮返熱嚟當個下午茶小食都唔錯㗎, 仲只賣3蚊, 去邊度搵呀？  另外仲買咗個菠蘿包, 不過拎到返屋企已經俾我砸扁咗...就無謂po相啦 。菠蘿包係一般手掌咁大嘅size, 同樣係$3個, 抵食到不得了 , 叮熱後牛油皮依然帶脆, 偏甜, 不過波蘿包甜度較高亦無可厚非, 間中食下無緊要啦 。 臨走睇埋個蛋糕櫃, 各款蛋糕造型平實不花巧, 但細心留意, 蛋糕上嘅水果一啲都唔少喎, 半磅蛋只需$55-65, 既經典又經濟。","sentiment":"Neutral"}
{"text":"熱情友善的狗狗 今日黎到Ondogdog cafe，食物唔係主角，狗狗先係我黎既目的 入場費每位$180，包小食及飲品。 餐廳內食物係由樓下豐翠特色小食店提供既。 上黎同狗仔玩之前已經食左野，所以只係點左小食：魚蛋+燒賣。 魚蛋同燒賣加埋有十幾粒，魚蛋偏細粒，無咩魚味。燒賣都係比較麵粉既感覺，食物麻麻係預左既，不過收得$180\/位入場費都唔算平，可以比好少少質素既食物。  店內有各狗狗既名稱同性格簡介 店內大約有7張四人枱，一入門口狗狗們就會圍埋黎熱情款待你。但過左一分鐘之後佢地就四散啦  除左6隻狗狗之外仲有兩隻貓貓 有少量board games供應比客人玩 門面 ","sentiment":"Neutral"}
{"text":"散叫原來係咁貴😭 今日星期三係aeon 特價日，所以去血拼之前去左kfc買個包食，因為唔想飲野，所以散叫左個包食，叫左個家鄉雞扒包，佢個menu 又無寫散叫一個包係幾錢，心諗住都應該係10幾蚊唔會太貴的。因為一個餐都係$24.5。 萬萬都估唔到原來要$23蚊！  無錯！ 係$23蚊😱😱😱😱😱 😭😭😭😭 不過kfc d侍應好飲唔憂做咁，我前面得一個人排到，由我排隊到個包到手果下都等左成8分鐘。個包唔係熱辣辣，只係暖暖地，但塊雞都係好香，一d都唔乾唔油，配上一塊芝士 ，係好味既","sentiment":"Neutral"}
{"text":"味道還好 意樂 意八原來係同一間來的，之前試過一次勁多人排隊，今次黎到彩虹見無咁多人先試試。 其實個位都幾難做， 係彩雲商場，如果唔係朋友帶路 都真係唔會知。  我地叫左個烤雞焗飯，天氣凍凍地食焗飯最好不過，仲見佢個menu 有推介Tim.  焗飯需時我都明白既，等左around 15分鐘就食得，如果趕時間既話 食麵食會快好多  烤雞焗飯，份量都算多，so far 味道還可以，係有一塊雞 好似唔夠新鮮 有少少怪味。因為都食到7788 而且得一件有事，最後同左經理講佢仲打算換另一款俾我。   總括黎講：Service okay ，野食都還可以，呢個價算係咁啦 ","sentiment":"Neutral"}
{"text":"只是一個伏，名字伏 其實只是名字 噱頭，糧尾恩物？ 去到糧尾月尾都5會簡佢，其實5算平。  雖然話加10蚊有個set，但係其實乜都無得簡。 菜只得生菜。  另一個set，6點後又話無得簡。   啲職員又5友善， 有啲受氣囉。 食餐飯咁樣。    可能講到好似好勁cp值好高， 其實同 鴻福堂差5多。   雖然味道係5差，但5會多幫襯。 5係無人排都5會入， 排咁耐隊入去。。。。。。   講下個湯，油，，好油。 仲要只係暖，有層模係度，   第二個湯，麻麻個味， 相比下，雞湯出色啲。  ","sentiment":"Neutral"}
{"text":"味道依舊上菜速度略慢 莆田~👅 都有幾個月無嚟食過，水準一樣。 食物：❤❤❤ 魚湯，豆腐，淆肉 九轉腸，湯麵，椒鹽豬手 南瓜紫薯，燉雪梨，薄荷枇杷膏。 味道依舊，最推介係魚湯，之後湯麵，九轉腸，椒鹽豬手，不過食完都仲係好口乾。 甜品都正常但唔算特別好食。 份量：❤❤ 每樣都好細，4人還可以，多人真係唔多掂。 環境：❤❤❤ 好多卡位，坐得幾舒服。 抵食：❤❤❤ 計番每人200左右，都合理。 服務：❤❤❤ 可以，但啲野真係嚟得好慢，個九轉腸係啲野嚟齊晒再叫甜品個陣吹佢哋先到。 ","sentiment":"Neutral"}
{"text":"普普通通，牛腩必叫 今日一班人去食lunch，係附近行下行下尼左E間，第一次食 我地每一叫左一樣野食share，佢的野食都算有份量，我地食完都好飽 羊肉餃子，出奇地唔羶，第一啖食落唔似羊肉，係食下食下之後先覺得似羊肉，係好味的 牛腩，推介推介!!!!! 人人都讚，仲要清得好快 牛腩好入味，見到有好多汁以為會好鹹，但原來唔鹹，D汁仲好好味；牛腩燘得好林好易咬，一D都唔韌!!! 炸雞 炸得好脆，十分脆，崇尚健康人士可以唔洗叫。 不過佢的雞都幾嫩，唔會好韌 另外叫左個四季豆，普普通通，只係有D鹹  ","sentiment":"Neutral"}
{"text":"浪得虛名... Plan左去南Y島要食既美食幾乎90%都無開檔或唔見左... 不過仍然可以嘗試到拎獎既阿婆豆腐花,結果........浪得虛名 ! $8一碗,話貴唔貴,話平唔平 ,我地要了5碗! 其實一入口,真係好滑,不過得個滑字無用! 豆味唔濃,甜味就夠,因為老板裝左好多糖水! 而且,老板裝到D豆腐花好散,根本唔係一片片咁,我個碗有部份係散到糊仔咁! 不過老板年紀都唔細,又有禮貌,得佢一個人裝豆花,應該手都軟,因為旺到唔夠位坐! 食既係山長水遠既一番風味,坐在樹下抖涼既機會!!","sentiment":"Neutral"}
{"text":"用心得嚟質素唔差嘅一餐 今日eatmug9 #28  又到晏晝放飯時間 健康食品開始多人注意 今日為大家介紹嘅係依間標榜“無味精”嘅舖頭 “Straits Kitchen”  煎蛋肉醬燴飯 走味精得嚟 佢嘅味道都唔會話太淡 而且個肉醬煮出嚟一啲都唔油 飯亦係用珍珠米煮成 看似普通 但背後用心製作  香煎雞翼 見一行幾個人食 就叫咗份雞翼食 比較細件 勝在煎得夠香同少油 簡單嘅一個set lunch  價錢絕對唔簡單 坐底都起碼要$70 作為支持健康食品 依個價錢都算可以接受嘅 ","sentiment":"Neutral"}
{"text":"永珍豬扒撈檬 九龍城多泰國野食係人都知。但咁多間泰國鋪，我最中意食既係永珍。一黎價錢公道。二黎咁多年黎都保持到食物既水準😉😉😗   先講下鋪頭既環境,衛生情度雖然一定無滿分😅😅，因為佢又唔係咩高級餐廳，但侍應既質數好好，好多都應該係泰國人，講唔咸唔淡既廣東話，但好有禮貌。 今次一個人食左個永珍豬扒撈檬🤤🤤一睇就知塊豬扒好入味好juicy,食落都真係好yummy,得2塊半豬扒量就唔算多，如果可以加多一塊，就更加好。碗麵都充滿住泰國香料，雖然我分唔清係乜，但就係知道好香好夾🧟‍♀️","sentiment":"Neutral"}
{"text":"貴左既茶記?! 美式雜扒黑椒汁配薯菜$78連是日餐湯及熱飲 汁太多了，黑椒味又唔出，薯仔太硬，雜扒有雞扒，豬扒，腸同煙肉，啲肉都好正路，同茶餐廳差唔多水準，但價錢貴好多🙈，多左既係一碗西式忌廉湯，但呢碗湯並無加分，今日係甘旬，但啲味好淡，唔講真係唔知係甘旬🙊 越式香茅蔥油雞脾飯$49+$2凍華田 越式喺邊?!完全係超地道港式!只有蔥油既味，同燒味店既一樣，但變左呢個價錢就唔多合理喇~隻雞脾望落都算大，但其實佢好瘦好薄身，無咩肉食。無諗過華田都會難飲架，好稀好淡。 店員個個都好忙不停行黎行去無停過，上菜速度都算快既。個餐廳燈光比較暗，影食物相麻麻地。啲野食同茶餐廳差唔多，但環境同餐具係好啲既，我諗係貴在呢度掛~ ","sentiment":"Neutral"}
{"text":"為食蛋而食 間鋪頭而家變左收六點。仲記得之前夜晚有個「意大利飯」好好食，果日去到都唔見有：（ 今次就叫左個生招牌——蛋包飯。 阿姐會問你「加唔加芝士呀？」分別就係 而 主要係個飯既中間（即係蛋同埋飯既中間有加到芝士）。因為都係五蚊之差，都試左個咖哩芝士蛋包飯。 跟餐係送野飲，甘我就揀左檸汁。推薦大家飲檸汁 因為酸酸甜甜味道好清新 因為我都係一個好好食蛋既人。其實個蛋係整得好好，好鬼滑，再撈埋咖哩汁好正食的。 個飯係炒飯或再加雞肉。雞肉既份量都多，但係比較凍同埋唔係甘嫰滑。如果有機會再食，我都會問可唔可以走肉：（ 飯我都覺得偏凍呀真係 唔係甘食到火侯。 不過因為個份量真係幾大份，只係收你40蚊仲想點丫 ","sentiment":"Neutral"}
{"text":"大吉要諗吓計 大概有九個月冇食大吉，記得之前都冇乜特別大對頭大製作，都係以數量取勝。 依稀記得九個月前座位狹窄坐得唔舒服， 今次再來係全新嘅裝修， 但係餐牌上嘅食物同幾個月前嘅價錢， 起碼加咗5至10%，值得一讚嘅係服務非常好， 可能因為人少，中環午飯時間都坐唔滿， 就知道有啲伏伏地。  我叫咗銀雪魚西京燒定食，成為$228 ， 包漬物，前菜，麵豉湯，甜點。 銀雪魚係厚身嘅，但發現入邊唔係咁熟， 就叫侍應黎。 侍應好好即刻幫我成個餐換左， 再上碟嘅係全新嘅一個定食。 所以服務態度真係比足一百分。  銀鱈魚冇乜特別再嚟嗰舊都係厚切嘅， 漬物前菜麵豉湯，係一般貨色， 甜品係芝士蛋糕，大概兩隻手指咁大， 適合唔鍾意太甜嘅我。 總括而言，喺中環$228食個晏，都有好多其他嘅選擇，我諗大吉要諗諗計，如果唔係好難支持落去。 ","sentiment":"Neutral"}
{"text":"無得彈 我地一家幾口過來玩，當然要試下呢度比較出名嘅餐廳，聽講阿甘唔錯，就慕名來嘗試一下了。 BB從細就鐘意飲湯，每天都要煲湯飲，自從佢讀咗u，就好少翻來屋企飲阿媽煲嘅湯了，今日就點咗奶油土豆湯比佢，但系佢話都系阿媽煲嘅好飲，開心死老媽子！ 我地兩個鐘意食煎炸野，所以點咗個上火嘅BBQ肋排，好大塊肉，肉汁多，肉質鮮嫩而且仲有薯條、一些配菜，給料十足！！抵食！！ 濃湯大蝦配飯，性價比很高，包括米飯，沙拉好大碗，湯一大桶，仲有一條麵包 湯味很濃郁，感覺有D奶油味，好唔錯 ","sentiment":"Neutral"}
{"text":"隔離飯香 很耐沒來火炭，咁啱今天來的，食個lunch先。見依間Mee新開，試下先。  店外餐牌幾吸引，很多選擇 店外剛巧連我有四批客人，侍應一次過叫哂我們一齊入枱，感覺好像鴨仔旅行團咁😏坐低幾張枱都很近，無乜私隱😪  我叫左個無骨雞喇沙$78 有前菜，泰式辣白云鳯瓜，好醒胃，成個餐最欣賞依味👍🏻 個喇沙有米粉油麵兩溝，我好怕食油麵，所以只食了一半，order時無特別為意，早知叫佢全米粉 喇沙味道ok, 但雞一般，不太入味 份量好夠，只是我唔食麵，所以食了一半，剛飽😅 甜品象徵式，不要有期望就ok  由於枱太近的關係，放眼望下隔離枱，有一枱食龍蝦麪，多$6，成件事唔同哂，賣相好得，唔知味道如何呢？攪到我自己個份比下去添🤪 ","sentiment":"Neutral"}
{"text":"環境優靜 新都城一期開的cafe，位置較偏僻，唔洗等位；落地玻璃，環境清幽，最啱三個女人一個墟！ 話明一個墟，梗係叫左三個餐啦！  1）「手造PICI配秋葵茄子翠肉瓜」（個名無咩創意🤷🏾‍♀️），anyway，PICI 係手搓意大利粉，有彈性，但唔知係咪太粗中間有啲唔熟既感覺。個汁係青色，重芝士味，有啲濟。  2）「手造薯仔粉配黑松露藍芝士忌廉汁帶子」（繼續都係無創意），黑松露同藍芝士本身都濃味，撞埋一齊黑松露輸左，浪費左黑松露，心都痛！ 手造薯仔粉叫GNOCCHI，似日式年糕，但薯仔味既😅😅😅，又係好濟。  3）好普通既肉醬意粉，不過不失。   Pasta免費配Earl Grey; 其他逐樣無限加，前菜（沙律\/湯\/小食）平均$20-30，飲品（咖啡\/朱古力\/特飲等）$25不等。 加下加下一個lunch變左$160😲  有啲奢侈，食一次夠了！ ","sentiment":"Neutral"}
{"text":"好難講物有所值, 推介外賣咖啡 從門面看, 實在感覺到在裡頭廚房煮野食將會是練一場詠春的\"小念頭\"  一共去了兩次, 感覺食物係一般啦, 簡單野為主, 擺碟亦唔算差, 調味可以, 由於廚房同客座係零距離嘅關係, 食物溫度完全不成問題, 無論係男的咖啡師定係女嘅咖啡師, 睇得到亦飲得到係用足心機去沖咖啡, 唯一亦是最難接受嘅係店內空間太少, 俾出的價錢同座位嘅唔舒適成正反比, 食過兩次, 已經足夠了, 下次再來只會外賣咖啡走吧,   11 JAN Latte + 蕃茄醬雞肉意 $78  04 JAN Americano + 青醬三文魚意粉 $69 ","sentiment":"Neutral"}
{"text":"山長水遠出嚟食只因掛住文成記既牛筋腩🤤 山長水遠出嚟食只因掛住文成記既🐂筋腩🤤 之前朋友介紹已經食過一次，至今念念不忘再嚟encore🤣🤣 今次三個女人都可以食咁多野，可想而知呢度有D嘢係幾咁好食👍🏻👍🏻 雖然服務想講唔上有啲乜嘢咁特別，但係去到呢度唔食牛筋腩，真係對唔住自己。😌  #蟹子蝦滑🦀🦐 我自己好鍾意嘅，因為呢度做得好彈牙，所以大家嚟到不妨一試。  #牛筋腩🐂 如果你本身已經好鍾意食嘅話，建議你喺呢度都試吓，因為炆得好入味🤤  #鮮蝦🦐 我覺得佢都好有良心嘅全部都係仲跳緊嘅，唔係俾啲死嘅你😌👍🏻  #酥炸鮮魷 個人認為佢係翻炸既，啲粉已經係（霖）晒所以我唔鍾意個口感，所以呢個餸冇下次😅 ","sentiment":"Neutral"}
{"text":"支持本地有heart小店 Friday Lunch 揾野食.今次試lee間福園店.次次見Lunch都坐到Full曬坐埋出街應該會幾正. Lee間本地小食店係食台式鹵肉飯+米線. 仲有好多種類麵:雲南米線\/台式米線\/台式乾拌麵\/酸辣米缐比大家揀。 有分$5\/$8宋加落麵到食。（仲有好多種辣度比你揀）  雲南米線小辣轉薯粉（羅白+腐皮+野飲）$43 台式米缐（轉薯粉+鹵水蛋+響鈴+白菜餃+野飲)$49 酸辣米缐(+蘿白+魚肉春卷+雞扒+野飲) $53 台式肉操乾拌麵（+魚肉春卷+五香豬蹄肉）$44 果然係十分有heart ge驚喜小店。一間小店竟然有咁多種麵同宋比客人揀梗有一款你鐘意。 總結:整體質素ok la.酸辣米線未算最正個間.但係勝在宋多.麵又多味你揀la. 係環境同坐位太少.不過食過快飯冇問題la. 下次會再黎Lunch 支持本地小店 ","sentiment":"Neutral"}
{"text":"裝修夢幻的咖啡店 同朋友行行吓街見到依間天鵝cafe裝修得幾靚，粉藍粉紅好夢幻就忍唔住入去食個下午茶❤️入到去原來佢哋冇下午茶，得lunch或者散叫，咁我哋就叫咗兩個lunch set，櫻花蝦明太子煙肉意粉同burger,2杯蘋果蜂蜜綠茶。 櫻花蝦明太子煙肉意粉$76 包飲品 第一眼就覺得點解咁多木魚嘅？入面有菇口感都唔錯，意粉都煮到啱啱好，不過味道太濃，同平時食開嘅明太子意粉唔同味，佢偏咸，櫻花蝦比較大隻但份量很少，煙肉很肥，無點食，鍾意食濃味嘅朋友可以一試，有啲蒜味，不過要飲多幾杯水😝 Burger來得比較遲，食咗一半意粉先到，所以冇影相，旁邊配有薯條，賣相都唔錯，整體都OK，不過冇咩特別 蘋果蜂蜜綠茶，有個綠茶茶包再配蜂蜜蘋果，有啲蘋果肉咬口不錯，味道偏甜不過正合我口味。 服務不錯，店員經常幫我們fil水👍👍👍 ","sentiment":"Neutral"}
{"text":"隱世店舖美食 OMG 我最鐘意食 D 唔健康既野❤️ 上個禮拜男朋友話我知  大圍有間店舖做左 豬油渣面Number 1 立即去 食下先 . 呢間餐廳係坐落大圍一個村屋地下。 細細間，的的色色。 做左咁多年大圍人都唔知有呢間餐廳仔係大圍😂😂 . 一坐低，無慮即決🗣一碗油渣面唔該 等了大約5~8 分鐘 終於可以食 . ▪️個麵底ok 唔會煮到過冧 ▪️菜普大大粒 好爽口😛叫中辣👍🏾 ▪️油渣就炸到脆卜卜。就算浸左陣湯都仲有咬口😖 ▪️湯底 方面， 有點兒淡口。唔睇返menu 都唔知 原來係豬骨湯😝 ▪️我最鐘意 就係一啖菜普加d 油 渣一齊同步食 👼🏻 so far 都會再 去食呀 因為我見到 d 街坊會叫埋佢d 多士食🙋🏻‍♀️🙋🏻‍♀️ . . ","sentiment":"Neutral"}
{"text":"最正的是格仔餅夾住果舊厚厚雪糕😂 經常掃街都要食雞蛋仔既我今日又要試食新雞蛋仔店，尼間BB款式都幾多，但見佢最出名既反而係格仔餅夾雪糕🍦，所以兩樣都叫左   尼到最欣賞佢即叫即整樣樣新鮮出爐，都吾會等太耐同埋大年夾抵食，雞蛋仔係平時食既雞蛋仔1.5倍，格仔餅個雪糕厚到好似佢個名咁字典咁厚  雪糕口味都好多，雞蛋仔口味也新穎 最後揀左《珍珠奶茶雪糕格仔餅》$20 雪糕超級厚，一分為二見到佢既珍奶流出黎，格仔餅無特別同偏硬身可能因為要夾住雪糕🍦，個珍珠奶茶雪糕真係好好味仲要珍珠好有口感 超級抵食 另外雞蛋仔揀左最新出《栗子🌰粒雞蛋仔》$26 價錢吾想話平，但就即做拎上手熱燙燙 仲要超級大份，入而有內餡栗子，但就吾多同吾太食得出味，味道同口感都一般般。  只能說夠新鮮夠大底  要返頭食都係揀佢既雪糕格仔餅 ","sentiment":"Neutral"}
{"text":"壽司出色的梁山泊 28號晚睇張學友演唱會.. 諗住預早book定檯.. 但係餐廳話只可以walkin..  當晚6點左右去到都未算好滿座.. 由於我朋友未到.. 所以我就先點兩個小食醫下肚先.. 1.海膽蒸蛋 2. 炸蝦籽卷 兩個小食既賣相都好好 味道都唔差..    朋到黎到時再order..  鐵板牛.. 豬扒蛋飯.. 壽司盛.. 三文魚骨.. 泡菜豬肉拉麵.. 除左壽司盛比較出色.. 其都普普通通.. 壽司盛450蚊.. 有18件壽司..  每款壽司用料都十分新鮮.. 連唔中意食吞拿魚既朋友都大讚.. ❤️❤️❤️❤️    ","sentiment":"Neutral"}
{"text":"貴貴地咁 食完晚餐無咩地方去，聽朋友講東大街有間新甜品舗於是就去試下。9:00p.m.左右，舗內有2-3個人，所以唔使等位就入得，不過舗內唔算好大，可以坐到20-25個人， 睇menu都係正常西式甜品會有嘅野。作為一個好熱愛食芒果嘅人見到第一頁係芒果都被吸引到， 再睇睇後面幾頁覺得其實都幾貴，一般都要$40，然後叫咗個芒果河粉，入面係有西米露嘅，而芒果有兩款，唔會酸，都幾好味， 但河粉就麻麻，個人不太喜歡用椰汁倣河粉，如果用啫喱嘅質地應該會好味啲。 朋友就叫咗個紫米加小丸子(要加錢)，份量都多，味道不過不失。 好怏差唔多9:30p.m.離開都開始有3-5個等緊位。 整體10分我㑹俾6分。 ","sentiment":"Neutral"}
{"text":"飲茶我揀你 由佢裝修咗改埋名之後， 今次係我第一次嚟呢度飲茶，入到去覺得冷氣唔係好夠， 坐的位置都幾舒服，但係感覺唔夠開揚。  星期六11:30後就係正價茶。 椒鹽九肚魚，覺得佢比較多粉漿，九肚魚的份量比較少， 冇乜椒鹽味， 要靠點喼汁先會覺得有味。 叉燒包，三個裏面其中一個冇乜叉燒餡，只係有啲叉燒醬。 食佢要睇你夠唔夠好彩喇! 鹹水角，炸得唔錯，餡料都幾足。 鳳爪排骨煲仔飯，阿媽成日話點解人哋個煲係黑色，我哋嗰煲係呢種煲仔的煲呢? 由於係第一次係呢度食煲仔飯， 會唔會係冇曬黑色的煲呢?還是係根本煲仔飯就係用呢一隻煲? 排骨鳳爪份量都幾多，味道較淡不過飯就比較爛，唔夠乾身，個煲的邊有少許的飯焦，但係就唔覺得有煲仔飯的飯香。 香芒忌廉甜筒， 買相幾特別，不過個酥皮的味道有啲怪，入面的忌廉芒果士多啤梨都幾新鮮。 不過順帶一提，杯碟茶壺有漬同埋油， 枱上冇擺放筷子的架，亦都冇牙籤供應。","sentiment":"Neutral"}
{"text":"唔錯既拉麵 第一次食一風堂，Lunch 12:45過黎攞飛，已經排哂隊，好彩等左10分鐘左右已經有位。 我叫左個德福店獨家的橫濱家系豚骨拉麵，朋友叫左個特製白丸拉麵。 等左唔係好耐就到啦～賣相唔錯，我揀左麵底係軟硬適中，煮出黎啱啱好，都好彈牙，我自己比較鍾意呢種拉麵既質感，偏向煙韌有咬口。湯底好濃郁，不過食到一半覺得咸左啲，開始頸渴。個溏心溫泉蛋中間好流心，nice👍🏼 個叉燒都唔錯！ 朋友呢個特製白丸，我影完我碗麵，佢已經食左三分一，啲男人食野真係快到呢🤦🏻‍♀️碗麵本身係有蛋既，比佢食左影唔到！ 呢個叉燒因為慢煮既關係偏粉紅，但menu上面話係正常，可以安心食用，並唔係未煮熟。朋友話個叉燒幾「林」幾好食。overall 都不錯。 不過我地就黎食完先發現可以問職員拎生蒜等調味料，下次可以試下！","sentiment":"Neutral"}
{"text":"不過不失漢堡包 第一次去迪士尼樂園慶祝生日 ，玩到肚餓就去左附近的火箭餐廳醫肚，火箭餐廳係西式快餐店，主要食漢堡包，亦有飯類選擇，由於我去果日係閒日，餐廳唔算太多人，我同男朋友叫左$98的魚柳包餐和$92的芝士漢堡餐，套餐包埋粗薯條和一杯可樂或檸檬茶，其實價錢偏貴，因為係樂園入面所以都由得佢，唔通肚餓唔食野咩 味道不過不失，始終漢堡包唔會整得太難食，芝士漢堡包有點似麥當當的雙層芝士孖堡，魚柳包的魚柳好香脆，不過最好食係粗薯條，同麥當當的無得比，炸得岩岩好唔會太燶 餐廳裝修好有置身機動遊戲入面的感覺，唔怪得當天見到好多小朋友入去醫肚啦 ","sentiment":"Neutral"}
{"text":"不過不失的雞蛋仔 已經食過好多次呢間雞蛋仔， 味道叫做不過不失， 但對比以前嘅水準差咗。 唔知道係自己嘅味覺唔同咗， 對食嘅要求多咗， 定一話呢間間雞蛋仔嘅質素差咗呢。 以前要排好多個， 依家不用再排隊。   剛剛一去到嘅時間， 好似其他香港人一樣， 賣雞蛋仔嘅阿姐， 顧住玩自己嘅電話。 可能古估到我哋想食雞蛋仔。 去到都冇問我哋想食咩。  有人問佢哋有冇其他跟蛋仔嘅口味，佢話冇 。 我見依家好多雞蛋仔都有唔同嘅口味 ，期望呢間雞蛋仔嘅質素再有所提升,或者有咁多口味。 ","sentiment":"Neutral"}
{"text":"甜品較好食 行過見到元州商場有間門口賣薯餅既日本食店，仲只係得三間分店。即管睇下吸唔吸引先🤔  被幾款綠茶甜品拉麵定食吸引左😂卷蛋同抺茶意大利芝士蛋糕🍰都好似好吸引👍 ————————————————————— #🍵抹茶意大利芝士蛋糕🍰配拉麵🍜 💰48 實際個樣同幅圖差好遠。碗拉麵比較重味精，係mini size😂😂得一塊勁薄既肉🤨肥瘦適中。 抹茶意大利芝士蛋糕無咩抹茶味比較淡，一啲芝士味都無🤦🏻‍♀️🤨係普通既蛋糕🍰 但味道尚可接受👌跟餐仲會配一杯凍飲，總括而言，食物質素都對得住個價錢🤙可以一試👍 ","sentiment":"Neutral"}
{"text":"Keep到正常🙂普普通通 食到唔知食咩，酸辣粉又無開，想吃點辣，就食佢個泡菜辣味鍋貼～叫左個套餐連埋一個湯品或飲品$38。 叫左外賣，大約等候10分鐘左右。 *酸辣湯*濃稠度還好，個人其實不喜歡太結。 配料算多，有d木耳絲、豆腐、紅蘿蔔同金菇，少少辣味。 而*泡菜辣味鍋貼*套餐有10隻，正常size。之前間唔中都食下，其實水準都仍然差不多，但屬於普通。鍋貼皮有咬口的，但餡料泡菜唔算多，肉就少少霉，辣味剛好。   之前有食過其他款式，招牌同韭菜都ok,但綠色皮個款就真心麻麻，而佢既粟米湯就好似忌廉湯咁樣既～至於麵線就唔多欣賞。","sentiment":"Neutral"}
{"text":"多醬小丸子 好耐都冇食過小丸子，今日係樂富行左一陣街，uny隔離比我見到匠工房秀吉，二話不說，我就排隊買返幾粒黎食下😋😋😋 除咗有小太子食之外，仲有大阪燒炒麵等等，有唔同嘅套餐配搭，而且價錢都好便宜。 隔住塊玻璃，可以直接睇到師傅整小丸子嘅過程，衛生情況一眼就會被睇清楚。 可以選擇喺佢門口食，或者坐喺food court入面慢慢享受。 我買咗六粒先至食，價錢都係28蚊，真係好抵食👍🏾👍🏾小丸子粒粒都好大粒、好多醬，面頭全部鋪滿燒汁同沙津醬🤭🤭 只係略厭醬粉有小小厚😅😅","sentiment":"Neutral"}
{"text":"環境同食物唔能夠成正比🙊 假日入黎長洲hea一hea，一落船已經肚仔打晒鼓，即刻搵嘢食，其實長洲真係好細行一個圈都行完，行到近沙灘嘅位置見到呢間餐廳，喺長洲來講都叫做特別，見到好多外國人都坐係入面飲啤酒，於是就入咗去坐低啦，由於室內位置爆曬棚，我哋唯有坐出邊，仲好啦，一啲都唔介意🤗🤗🤗🤗坐低即刻叫返支啤酒飲下先，然後就嗌咗啲小食，我哋帶咗Fish N‘ Chips同埋珍寶菇，個Fish N‘ Chips就冇乜特別，個魚好細舊囉，同埋啲炸粉好厚呀，至於個珍寶菇就普通到唔普通，兩舊歌就成為90幾蚊，有啲over🙅🏻‍♀️🙅🏻‍♀️🙅🏻‍♀️不過冇辦法啦呢度係食環境唔係食質素。 ","sentiment":"Neutral"}
{"text":"名過於實的大埔老店 早前屋企人帶了我來這家魚蛋麵店說是明星也會來吃的非常有名的大埔老店。所以我期望佢嘅味道會係超級正。  我叫咗一碗魚蛋魚片河粉，同埋玻璃樽裝忌廉。 佢嘅主角魚蛋同魚片食落非常之普通，聽老一輩講佢10幾年前係真係好好食，而家差咗好多，咁十幾年前我唔肯定啦，總之而家食落真係冇咩魚味，而且魚蛋鬼咁細粒，食得好唔過癮。 個湯底望落好深色，以為好好味，點知其實就係味精味，加咗啲蔥花，毫無特色，都幾失望。 ———————————— （5⭐️滿分，💫為半分） 整體環境：⭐️⭐️💫 食物外觀：⭐️⭐️⭐️ 味道：⭐️⭐️⭐️ 性價比：⭐️⭐️⭐️ 回頭指數：⭐️⭐️ ————————————","sentiment":"Neutral"}
{"text":"鮮牛肉蛋治，不錯 下午茶餐，餐牌有炒飯麵，想食三文治，叫了鮮牛蛋治餐。因為聽老一輩人講，香港依家冇地方食鮮牛治，所以叫嚟試下，本人也從來未食過。  鮮牛蛋治👌 蛋 不過不失，可以滑啲，要看厨房能耐。  牛肉 很滑，其實喺蛋牛飯嘅牛肉。有淹過。  麵包 冇\"看” 底，發覺自己原來唔識寫呢個字，唯有括住。要”看\"，應該要加錢。以冇\"看”嘅包嚟睇，就要夠鬆軟，好明顯佢唔夠。  奶茶👌 金記應該有自己formula去沖，味道與APM店一樣。當然好飲過麥記。可以。 成個茶餐要40蚊，可接受。 如果，單叫一件鮮牛治，收我30蚊，可以接受。 ","sentiment":"Neutral"}
{"text":"有得揀熟度的burger🤪 今日約左中同同學食飯，好耐無見，大家都想揾間餐廳，舒舒服服坐係度傾計。於是，我就提議呢個餐廳，之前去觀塘海濱，經過見到間餐廳氣氛幾好，燈光幾有feel咁。所以，就揀左呢度🥰🥰🥰  我就提議食牛肉burger，因為我係burger控，所以幾乎去親西餐廳都會揀burger 叫左5成熟，過左10分鐘，野食就嚟到  薯條好香脆，啱啱炸起，熱辣辣咁，好惹味🤤 burger一咬落去好多汁，食到成個盤都係，好狼狽🤣 但塊patty食落有好多根🤢🤢 雖然係juicy但呢度扣分 但同行的朋友就話無問題，可能咁啱係我果舊😭  服務都好好，侍應不停幫我地加手，坐到11.幾都無趕我地走 ","sentiment":"Neutral"}
{"text":"扮心軟 朋友 J 成 3:30pm 仲未食 lunch, 拉了我上0黎睇睇有無供應佢想食的三文魚蜆肉扁意粉, 一見有就0拿0拿聲 order 0黎食... 而我就見佢 menu 上竟然有「心太軟」, 又叫一客 ($21) 配熱咖啡試試. 賣相雖然唔錯, 但亦出賣了佢根本唔係心太軟來的, 只係一舊淋了朱古力 sauce 的極濕版朱古力蛋糕... 食落朱古力味道算濃郁, 幾甜, 配上 illy 咖啡, 剛好.  杯咖啡雖然幾香, 但沖得幾稀, 感覺若有所失. $21 一個 tea, 加上呢度環境都算係港大咁多間餐廳最好的了, 一試無妨. ","sentiment":"Neutral"}
{"text":"好多菜🐷 🇭🇰#香港捐窿捐罅記 instagram: foodkiller_dk 本身仲諗住寫一篇英國食店 不過你地投香港 就繼續寫香港啦 講定先 香港🇭🇰食店淨返十幾間 寫完就冇架啦 我聖誕積左咁多間已經好叻🙋🏻‍♂️🙋🏻‍♂️🙋🏻‍♂️🙋🏻‍♂️🙋🏻‍♂️ 今日介紹既係一間主打健康既食店 冇味精同有多達15款野菜食 我身為一個食肉獸真係爭扎左好耐先決定入去食🤦‍♂️ —————————————————————— 🐷豬軟骨野菜咖喱飯🐷（$69） 豬軟骨慢煮左7個鐘 食落去大致幾淋 除左某一兩舊瘦既就比較鞋同柴 不過都可以接受既 而且好重骨膠原 幾補😂😂 咖喱🍛方面係甜咖喱 正正常常唔太特別😂日本既咖喱 因為店主係日本人 野菜份量多 真係好似返左屋企食飯咁 父母逼你食好多菜🥬我都食晒 不過本身唔太中意食菜 所以都冇其他人食得咁開心😂 總结來說 有家既感覺 中意食菜既 可以一試 - 🎈鰂魚涌濱海街13號中興大廈地下 平均傷害：$69 好味值：6\/10 ","sentiment":"Neutral"}
{"text":"so so 😅 去完海洋公園就喺黃竹坑食晚飯 ovolo hotel 感覺好似幾新潮 一於就嚟試下呢度啲餐廳 酒店唔大，但 lobby 格局都幾型格 cirqle 用上藍色燈，好 cool 咁 😎 麵包凍凍哋，知微見著 無 heart 咗啲喎 seafood tartare 賣相如圖，一 pat 嘢咁就上碟 食材係新鮮嘅，個汁酸酸地係好夾啲海鮮 但個造型真係核突，浪費咗 無咩特別嘅意粉 scallop risotto 帶子好大粒，煎得好靚 呢碟個樣都正常好多 牛扒叫咗 medium rare 都係 overcook.. 整體唔係話好難食，但對不起個價格 同埋應該轉過 menu，新 menu 好似無嘢好揀咁 openrice 見到嘅精緻菜式好似消失哂 不過待應係 friendly & helpful 嘅 ","sentiment":"Neutral"}
{"text":"粥底夠綿 見早收工，諗住去ikea行下，點知經過一個街口發現好多人係道食粥，所以就羊群心理行埋去食返碗粥先，今次食呢間「新宏利粥麵」。  由於早餐嚟，所以只係叫咗2樣野食：碎牛粥、同埋豉油王炒河  碎牛粥 傳統廣式粥講求嘅係「綿」，愈綿就愈好食，要傳得夠綿除咗講煲得夠耐，都要講經驗但求啱好煲到有燶味，而呢道嘅粥絕對可以稱得上夠綿，又無燶味。而且仲有小小咸香味，應該係用咗豬骨去煲，唔會話好淡味👍👍。但係碎牛嘅量就比較小啦，無計啦🤦🏻‍♂️香港地乜都貴，個個開鋪都想賺錢。  建議可以加返幾粒炒花生，或者薄脆碎，可以增加下口感。唔係貪小便宜，只係幾粒有油香脆口嘅配料，可以令碗粥生色不少😉😉。 豉油王炒河 炒河夠就夠色水啦，不話炒得唔夠乾身，所以唔乾身嘅河炒聞落香味會差d，食落口都會因為有水份，減少咗油香味。","sentiment":"Neutral"}
{"text":"好似話好出名嘅雞翼尖 純粹因為見到報紙報導話呢間嘢好出名 又因為順便經過慈雲山咁於是乎就即管試下。 都係買外賣都係嗰啲小食嘢你話好好食咩我又唔係感覺但係呢又幾多人買係要排隊嘅。 佢隔籬附近有幾間舖整到個樣同埋買嘅嘢好近似會令你以為都係佢哋嘅但係原來唔係。 如果你問我 佢啲所謂好食嘅小食只係同一般舖頭嘅水準差不多冇乜特別。 佢嘅門口係冇得停車嘅如果揸車想停低買佢啲嘢 要兜入去前面搵咪錶位呢樣嘢係比較冇咁方便嘅。 只能夠講若果順手經過不妨試一試 但亦都冇乜需要太大期望。 ","sentiment":"Neutral"}
{"text":"葵興終於有新lunch option 葵涌📍 🎼麵麵麵麵共你煮個麵🎵🎶🎵🎶🎵🎵🎶 我想講除咗馬鞍山之外 其實#葵興 都係一個#美食 沙漠嚟 #垃圾 都要#排隊 食 不過都想講呢間#餐廳 開咗幾個月到目前為止#朕 都ok滿意 哈哈哈哈哈 由於時間嘅關係已經整好咗一個#懶人包 ✳️畀大家參考 🔜. ▶️夏麵館🍜名副其實嗰#麵 係最好食嘅 無論係酸辣#水餃 #湯麵 嫩雞煨麵黃魚煨麵 麵質\/味道\/#湯底 都好食. ▶️#小食 黎講🦀蟹粉#小籠包 涼拌海蜇都會食完會#掛住 嘅 ▶️#甜品 👍🏻高力豆沙 咬落去#軟綿綿 ...好似我個#肚腩 咁🤭 又唔太甜 可以食多幾件 哈哈哈哈哈 其次豆沙鍋餅 都唔錯 ▶️最後如果可以晏晝早啲食就十二點九前💰埋單有#八折 即刻抵好多 又唔洗驚多人 輕鬆🖐🏻 ~*~*~*~*~*~*~*~*~*~*~*~*~*~*~*~*~*~*~*~*~*~* 🌟Overall Scores: 7\/10 ","sentiment":"Neutral"}
{"text":"中意魚湯既人必試😋 🐟🐟🐟 呢間野主打 係用營養價值豐富既鯛魚所餚製而成既湯底🤤  波士頓龍蝦湯飯 ($138) 用左原隻龍蝦🦞食落彈牙 肉質鮮美 加上奶白色既鯛魚湯底同 木耳 娃娃菜 昆布 日式腐皮等配料 香濃得黎 食落亦都十分match 原板時令海膽手打烏冬 ($138) 落左足足有一板咁多既新鮮海膽 真係好邪惡🥺海膽用料新鮮 加埋高質既日本手打烏冬 別有一番風味😋😋😋  汁燒烏賊燒 ($42) 好中意食魷魚既我地 都覺得呢個汁燒烏賊整得勁好食🤩🤩入味得黎 隻魷魚仔仍然好鮮嫩 又juicy 呢個一定要嗌呀😻😻😻","sentiment":"Neutral"}
{"text":"大角咀牛腩新人氣小店 近期大角咀人氣新開小店！ 位置ok，但店面外型唔算突出！ 店內位置勉強坐到20人內，風格清新、整潔、簡約！ 點餐紙  （左）自家製辣油:相比起潮式粉面店的，呢度既唔夠香唔夠辣！  （右）蒜蓉辣椒醬： 普通！李（）記好味好多😂 《咖喱筋腩拼魚肉春卷河粉》 $46 店員上菜時聞到好香既咖哩味道～ 立即飲一啖湯... 嗯，沒有好似聞落咁香既咖哩味...反而飲到清湯味😂😂 但慢慢食落就開始有番咖哩味！所以都係食之前攪一攪先好飲個湯！ 魚肉春卷係即炸嘅！好香魚肉味👍🏻👍🏻👍🏻唔錯 牛腩分量亦唔小～ 但牛味唔香～ 河粉好易斷，但貪佢可以索晒咖喱汁🤭🤭🤭 《咖哩牛寶麵》$60 入面有鮮蝦牛肉雲吞、牛腩、牛肚、牛丸、牛筋  牛肉雲吞幾特別，有少少似喺酒樓食山竹牛肉嗰啲牛肉感覺！ 全蛋竹昇生麵好爽口，有少少鹼水味 食完呢個咖喱牛腩麵之後會覺得有少少口渴，可能味道太濃","sentiment":"Neutral"}
{"text":"好味但太細份 經過抱住中伏心理入去一試。 叫左四樣野。 油渣麵$46 蠔油撈丁$35 麻辣蔥油生腸$45 羊肉煎餃$45  其實佢個羊餃幾好食，不過嫌佢細隻。 蠔油撈丁都好簡單。。。個蠔油無咩特別。 油渣麵份量正常味道都帶辣。 個生腸最驚喜。爽口。麻辣油重。 不過呢區係食租貴。。。 其實佢個 size 造番大啲多啲餡會吸引好多 而且佢好多款餃子都令人好想試，例如粟米，津白餃等。點解唔乘住呢個優勢？  上菜幾快 平日8點幾都無咩人。 都有附近住客買外賣同做遊客生意。  ","sentiment":"Neutral"}
{"text":"味道正常，但價錢偏貴 同屋企人遊完車河，番屋企前就係附近食個甜品先。由於平時少係粉嶺食甜品，所以一時之間都唔知去邊搵，細佬就帶我去佢食過果間---杏香園。 餐廳甜品款式好多，除左各款中式糖水外，仲有fusion野；餐廳內四處可見超級食品---羽衣甘藍既產品海報，所以點可以唔試下呢?! 羽衣甘藍芝士蛋糕 $30  本身唔抗拒羽衣甘藍陣味，加上我又係CHEESE CAKE既愛好者，就即刻點左佢。但估唔到羽衣甘藍加忌廉芝士，個味變得有D怪，總結呢件蛋糕唔係我杯茶。 糖不甩 $20 一碟5粒，SIZE比傳統湯圓細少少；丸子軟糯，每粒都沾滿花生碎、椰絲、白芝麻、砂糖，入口唔算好甜，岩岩好。 雞蛋白果腐竹糖水 $40 呢個糖水用三個字形容---「好普通」。本人中意食仲有少許腐竹既腐竹糖水，但呢度煲到溶哂，加上索價$40，真係好貴又唔抵食…. 下次如果真係想係粉嶺飲糖水，真係要做下功課先。又或者揸車去大埔食比較好。 ","sentiment":"Neutral"}
{"text":"CP值高的午餐 又到左食晏既時間，同同事食野諗去邊度食永遠係一大難題 今日咁岩得3個男人食飯，就想食返啲「麻甩」小小既餐廳，有同事提議去保安道街市既熟食市場食野，我地即時就同意喇，夠哂「麻甩」呀！ 我地揀左「德發茶餐室」，既然揀左熟食市場就唔好對佢環境有好高期望，我地都係著重返食物既質素。 我地3個都係選擇左午餐，或一價錢港幣34大元一個飯加熱飲\/湯，凍飲\/轉套餐就另外加錢。我地都無轉套餐，就咁配熱飲就算。 今次我地叫左兩種食物，分別係照燒雞扒飯同姜茸叉燒炒飯。 照燒雞扒飯大大碟，雞扒既肉質都好滑，個燒汁好夾，加埋兩隻流心蛋，正呀 姜茸叉燒炒飯好有姜味，叉燒都夠多，炒飯夠鑊氣 至於茶走唔會太甜，味道岩岩好！ 整體黎既唔理餐廳環境，呢個價錢同食物質素係好抵食既！ ","sentiment":"Neutral"}
{"text":"入西貢食brunch 入到西貢就梗係試下久仰大名嘅一起果醬 假日好chill 先飲紅茶配玫瑰果醬 茶可以refill 紅茶配玫瑰可以話無得輸  All day breakfast 一般 不過不失 略嫌個茄汁荳太罐頭 朋友無掂過 Scone 性價比ok 算鬆軟 配埋個clotted cream 和雜莓醬唔錯  Ribs呢個價錢都不過不失 但士多啤梨醬味道唔係幾食到 炸雞唔太熱氣可以一試 個醬可以再濃d 總括黎講唔錯，果醬比到好多選擇，個scone 比到我地驚喜，唔會差過高級酒店high tea 質素，可以再戰 ","sentiment":"Positive"}
{"text":"土瓜灣難得高質西餐 作為一位土瓜灣嘅街坊 一定聽過楚撚記嘅大名 而就係佢隔離竟然開咗間細細間嘅西餐廳 一早已經mark定要食佢 果然冇令我失望！  一入到餐廳已經好似覺得去咗另一個世界咁 外面雖然立立雜雜 但係入到去裝修同擺設都滲住一種高級嘅味道 但係最重要當然係食物同埋準備食物嘅心思！ 前菜係西班牙黑毛豬前腿 Serve我地果位哥哥話係佢地公司獨家代理嘅 食落口暖暖地～仲有種蜜糖嘅甜味～好好味呀！  呢味帶子固之然好味 但值得留意嘅係墊底嘅洋蔥 洋蔥用焦糖煎過 所以甜甜地 送飽食超夾！ 呢個大蝦就用頭先前菜火腿嘅油去煎 所以有浸火腿香味～ 個餐湯truffle mushroom soup好香黑松露味 而且用咖啡杯上 好特別  沙律同薯條係任refill的哦！ 不過其實有咁多野食 都唔洗點refill  用法國麝香鴨整嘅鴨胸 個香橙蜜糖汁好特別 清清地甜甜地 配鴨胸好夾！ 美國牛肩 香口得黎唔特別韌  食完呢餐 已經諗緊幾時要帶frd黎encore ","sentiment":"Positive"}
{"text":"口水雞，小籠包等全部都係高質素 又到咗同朋友約食飯唔知食咩嘅時候喇，大家都係港島收工就約咗人小小嘅北角 之前已經嚟過一次食午餐，啲嘢都幾高水準所以今次我哋食晚餐  八點鐘嚟到都已經全場滿座呢度啲裝修真係好精緻，坐喺度好舒服😌 一坐低就有一個甜酸嘅青瓜，辣辣地酸酸地都幾好食，食完仲好開胃添 我真係超級無敵鍾意食口水雞 d辣粒好好食omg 直情可以用呢個口水雞嘅醬汁撈飯食  我哋仲叫咗呢度嘅招牌紅燒乳鴿， $28.1隻真係好抵呀 個皮好脆，咬落去好多汁juicy  跟住到咗今日嘅重頭戲就係我最愛食嘅小籠包 呢度嘅小籠包整得好好，肉汁鮮嫩，啲汁都好甜 真係可以一人食一籠 整體來講晚餐都好滿意，而且唔會太貴 ","sentiment":"Positive"}
{"text":"返來 encore 無幾耐之前，跟同事來過食午餐，覺得唔錯，可以 encore。今日，獨自再來午餐，感覺更加自在。  中午食粥我唔慣，都係食常餐穩陣啲。都有幾款麵餐可以揀，主要都係豬膶、肉片和鮮牛。 諗咗一陣，決定食蕃茄濃湯鮮牛肉麵，跟餐有埋煎蛋，腸仔，餐包和奶茶。成個常餐都只係$40，好抵食。 奶茶茶味夠，又滑溜。 腸仔，煎蛋正常，夠熱就OK，唔會有奢望。大大個芝麻包熱辣辣，無牛油搽嚟食都好食。 蕃茄湯濃郁，鮮牛份量多到呢～~第到幾難食得到。 都係嗰句，$40，好抵食。 ","sentiment":"Positive"}
{"text":"滿分晚餐 星期五晚同女友黎灣仔試試食法國餐，位置夠就腳，新裝修環境唔錯!  試左個beef tarta 生牛肉入面混合洋蔥，酸豆，番茄醬，芥末好夾 酸酸甜甜幾開胃!  然後叫左tuna asparagus 吞拿魚夠新鮮，露旬亦煮得剛好，有咬口  甜品食左朱古力心太軟，配雲呢拿雪糕 好重朱古力味，雪糕亦都好味，問侍應先知原來雪糕係自家製!  食完晒坐係到傾陣計，冇耐鬼佬大廚行黎問呢餐點，有咩改善可以同佢講，都幾細心。  總結黎講呢間餐廳值得一試，味道都值番個價錢，兩個人$500零埋單 ","sentiment":"Positive"}
{"text":"裝潢美美的，食物好吃的！ 一人的晚餐！想搵間靜靜地，又靚靚地嘅地方！經過呢間「咖啡灣」，感覺係主打飲嘢嘅地方，見佢餐牌啲食物都好似幾靚，就決定入去睇吓有無伏！  一入到去睇到每枱都已經放好哂要用嘅嘢！整整齊齊咁！ 原隻軟殼蟹嘅卡邦尼呀！好吸引呀！見到隔離枱都叫咗，賣相都好得！所以我決定跟吓風！😂 噢！實物竟然靚過餐牌！簡直天荒夜談！軟殼蟹炸到剛剛好！唔會乾，正確啲嚟講，係好juicy! 至於個卡邦尼更加無得彈！汁量同調味都剛好！意粉口感一流！初初以為卡邦尼呢啲大路嘢唔會打動到我！誰知他們家可以做到這種層次的好東西！！！ ","sentiment":"Positive"}
{"text":"粥品小店 慈雲山一向冇咩粥店，前排開左呢間新粥店當然要幫襯下啦！其實已經食過兩三次，之前都係食皮蛋瘦肉粥，今次就試下粟米瘦肉粥。 一碗粥既重點緊係個粥底啦！呢間粥店既粥底個人認為非常不錯 夠綿密、夠順滑，一定唔會稀到好似粥水咁。加上呢度既粥全部都大大碗，材料好足，一個人都未必食得曬。而今次點既粟米瘦肉粥都好清甜、好好食。不過朋友就表示，慈雲山另一間粥店既粟米粥會比較入味，而呢間既粟米粥相較之下就有點失色了。 *粟米瘦肉粥 $24*  呢間粥店既粥品選擇多，仲有好多唔同既中式食品。而且座位較闊，食都食得舒服啲 ","sentiment":"Positive"}
{"text":"性價比高的火鍋 要搵一間性價比高的餐廳真係好難，終於經朋友介紹試咗一間性價比高而比較特別嘅餐廳。我收到料之後就即book，雖然對我嚟講有啲遠，但終於覓食嘅我就唔理照去。 可能係工廈區，環境好靜好舒服，燈光好有情調，再播下啲老歌，氣氛一留。  第一碟落鍋嘅係三色西蘭花蒸沙巴大龍躉，龍躉好滑，翠玉瓜好爽脆，啲菜好新鮮。 呢碟海鮮超鮮甜，紐西蘭蜆超大隻，好肥美，海水味足夠。 龍蝦肉質超爽，一啲都唔老。 蒸雞超滑，好有雞味，冇雪藏味！ 蒸氣鍋最精彩嘅係粥底，張所有之前啲精華肉汁吸晒，再加本身有乳鴿係入面，直頭冇得頂！","sentiment":"Positive"}
{"text":"番兜金記 上個禮拜，同大少食完金記之後，覺得值得番兜，所以我哋今日再過嚟厚和街又再食金記。   太少叫咗個蒸肉餅飯套餐，而我就叫咗咖喱牛腩飯套餐。同上次一樣有餐湯同餐飲。   個蒸肉餅淋咗甜豉油，以我嘅咖喱牛腩飯有勁多汁，兩個套餐，撈飯簡直一流。   肉餅係半肥瘦豬肉，再加左馬蹄粒。肥豬肉比例多咗啲，馬蹄粒亦都大粒咗啲，總括來說都幾好味。如果肥豬肉少啲，馬蹄又細粒啲，咁樣就更加好啦。 我個咖喱牛腩飯唔似一般港式咖喱，應該冇落椰奶，顏色係深啡色，一啲奶白色都冇。 我見到個咖哩落咗Bay Leave, 個汁亦都唔油膩。可能因為我唔食得辣嘅關係，所以我覺得個咖喱有啲辣，但係大少就唔覺得冇乜問題。啲牛腩一啲肥膏都冇，全部都係肉，薯仔都有三舊。我俾咗兩三夠牛腩比大少，但我自己都仲係食唔晒。 今次翻兜金記，我哋仍然覺得佢係一間性價比高嘅餐廳。","sentiment":"Positive"}
{"text":"味道唔錯嘅私房菜 最近去左呢間位於銅鑼灣嘅餐廳食晚飯，本身對食物都冇咩期待，只係貪位置夠就腳，點知食物嘅味道非常唔錯，值得推薦。  我地就叫左個 私房菜套餐，非常豐富。首先有一個老火燉湯，非常入味，而且落足料。 之後有個刺身拼盤，我特別鍾意佢個帶子同鮑魚，非常之鮮甜。 接住就有個雙色煎海蝦，分別係茄汁味同椒鹽味，非常有住家嘅感覺。 香煎安格斯牛柳粒味道亦非常唔錯，食落香口又嫩滑，口感非常好。 燒生蠔亦都好好食，非常之鮮美。 烏冬抄得非常入味。  最後有個桂花糕做甜品，整體而言食物質素相當唔錯。 ","sentiment":"Positive"}
{"text":"好似入咗泰國嘅餐廳咁 入到餐廳，覺得環境真係有泰國嘅感覺，枱同枱之間有適當嘅距離，唔會覺得好逼夾，好適合約三五知己嚟食！   坐低左之後職員即刻俾咗餐牌我哋，叫餐嘅時候唔使等，而且服務態度好好！  平時鍾意食炒金邊粉嘅我覺得炒得好出色，有驚喜！非常推介！芭堤雅蝦醬炒飯蝦醬味好香，啲飯都炒得啱啱好。招牌無骨海南雞可以揀半隻或者一隻，今次我哋揀咗一隻，好啱一班人一齊食，而且雞肉非常之嫩滑，值得一試。馬拉盞炒秋葵同樣出色，平時唔係好鍾意食秋葵嘅我都覺得炒得好好！而且秋葵切粒，好方便客人食。泰式蠔仔蛋擺喺鐵板上面，上枱嘅時候仲出晒煙，熱辣辣，蠔仔好足料，仲一啲都唔腥添！我哋仲有嗌左軟殼蟹卷，同樣足料，炸咗嘅軟殼蟹同唔同嘅蔬菜用米子包住，一啲都唔油膩，我都忍唔住食多咗一舊！至於馬拉盞炒通菜，上菜嘅時候仍然爽脆，我有個朋友做開口讚話覺得好食！  總括嚟講，呢間餐廳價錢親民，而且質素高，好推介大家一試！會有驚喜！","sentiment":"Positive"}
{"text":"神級豬紅韭菜+豬腸 一直都有食開腸粉佬賣嘅燒賣同腸粉，冇特別試其他嘢食，嗰日突然間想食豬紅韭菜同埋豬腸，就順便叫埋啦！  其實之前都有喺其他地方食過豬紅韭菜加豬腸，但一直覺得唔多好食，因為成日啲湯底都冇咩味豬腸又太肥韭菜又太老！  咁嗰日喺腸粉佬買咗返屋企食啦，食第一啖已經驚為天人，首先佢係有湯底嘅，而個湯底係飲得出好味嗰隻嚟嘅，飲落似豬骨湯咁！ 而主角豬紅韮菜加豬腸真係做得好出色，韮菜唔係老果d，極易入口 ，豬紅大細剛剛好唔會比你夾碎 ，食得出係靚豬紅，豬腸好入味 ，而且係腸入面唔會有太多肥膏！ 中 而且價錢極實惠，我覺得係超級街坊價廿蚊有找！  咁我仲有買埋一向有食開嘅腸粉加燒賣 ，腸粉一向都係優質腸粉，而且幫你落勁多醬，超正 ！而燒賣就一般貨色！ ","sentiment":"Positive"}
{"text":"懷舊上海菜 朋友話我知觀塘有間懷舊上海菜好食，我就捉住個fd帶我去食，去到門口就見到舊式裝修，入到坐仲係小時跟老爸去飲茶嘅感覺，我仲係度眼碌碌睇緊牆身嘅擺置同招牌菜時，就被我發現每張卡位都有張黃色紙仔，上面係叫人唔好急住落單，等佢哋放底碗倒好茶之後再慢慢落單，我就諗起自己樣樣事應放慢腳步點 。 好啦要食我最想食嘅上海菜啦，先來個豬扒炒粗麵，菜肉雲吞，春卷同豆沙窩餅 ，一上春卷除咗熱辣辣脆卜卜外仲係小店自己包嘅唔係叫貨嘅 之後就係個菜肉雲吞，第一啖咬落去就有微微酒香再加菜嘅甜味 連個雲吞皮都係帶煙煙韌韌 個粗炒味道係我最期待個種舊味道 食完一碗又一碗 ，最後一定要食個一豆沙窩餅才叫完美，果然無令我失望，皮夠脆又有蛋香，豆沙又足料，豆沙入口非常滑口又唔太甜 。          ","sentiment":"Positive"}
{"text":"九份•十分～幾好食 同朋友午餐叫左紅燒三寶麵，雞絲涼拌麵，炸魷魚同埋涼拌雞絲粉皮，仲有2杯野飲 蘋果紅茶少冰同埋珍珠奶茶少甜少冰。 先講下紅燒三寶麵，佢有得揀粗幼麵，我地揀左粗麵，麵底頗有咬口;湯底唔錯，唔算好油同埋好夠味，有胡椒味不過唔算重。三寶係 牛肉，牛筋 同 牛肚，牛肉有一大件， 睇得出牛肉幾靚，炆得夠入味，如果炆得更諗會更合我口味。 牛筋份量多好多，有差唔多5件，炆得平均，唔會中間特別硬;牛肚份量2件左右，同樣炆得唔錯。 雞絲涼拌麵有驚喜，葫麻醬唔會太稀，啱啱好可以食麵嘅時候都食到葫麻醬， 葫麻醬仲加左少少芥辣。食起上嚟會想繼續食，冇咁膩。 雞絲份量都不少，好味唔會好乾身! 炸魷魚有落鹹蛋，好啱撈飯食，但就咁食就偏鹹同油，因為份量都唔少，魷魚本身唔錯，一d都唔韌。涼拌雞絲粉皮同樣係胡麻醬，粉皮有d唔夠滑，但味道整體黎講幾吸引，2杯野飲不過不失，以加錢黎講，唔錯。 可惜珍珠奶茶不可以去糖去冰。 ","sentiment":"Positive"}
{"text":"裝修好得意！ 用熨斗燒烤😁 上星期同老婆喺荷里活廣場，行街、買衫、睇戲 ， 順便梗係要食埋飯啦！呢個商場有樣好， 唔算太大但係一應俱全 ，經過呢間熨烤達人，應該係韓式燒烤，外面見佢裝修佈置都好有特色，就吸引到我哋入去試下了 ！   盾牌做menu， 熨斗黎燒烤，真係幾得意，而且選擇亦很豐富！  轉頭五花腩 喺度嘅招牌菜，我哋當然要試下啦！  服務員很細心，主動幫我哋燒烤，之後仲逐件 剪開細細件，放在烤爐旁邊，待我們逐件加熱嚟食， 服務好細心 ， 呢類型嘅五花腩，我最喜歡將脂肪部分 overheat，迫出曬多餘嘅油脂，入口真係仲同燒和牛一樣咁香，入口完全唔會感覺到食緊肥豬肉！ 油脂喺口腔回甘味很濃，呢個真係要必試！    多款韓式前菜，我尤其喜歡係酸蘿蔔！ 之後服務員幫我們換上日式嘅網紋， 準備燒牛肉， 特級雪花牛 脂肪均勻，牛肉味道 濃厚！  呢度除咗佈置幾得意之外，仲可以畀你喺爐邊 倒入蛋漿，芝士，粟米粒，十分過癮！  ","sentiment":"Positive"}
{"text":"休閒下午茶 今日同朋友行開西九龍中心 到晏晝下午茶嘅時間有啲肚餓 見到呢間Cafe好似環境都幾好咁 禁咗入去坐一陣去食下野啦 順便抖一抖！  個環境都幾舒服 都可以靜靜咁同朋友吹下水啦 到下午茶時間都仲有啲類似lunch set可以食👍🏻 但我今次就淨係食咗少少 本身想食一個花生醬香蕉西多士 但係可惜賣晒囉 咁就叫左一個另一個西多士 當係小小既下午茶😂 個西多士真係要趁熱食 果皮都係啱啱好 好脆！  另外叫咗個焗薯 都幾香 如果分量多啲就比較好啦🤣 而我就建議食咗個沙律先 因為食完比較開胃啦 你都可以留返少少食完個焗薯先再食返一啖沙律去解膩！ ","sentiment":"Positive"}
{"text":"好味玉子燒 久唔久就會黎食玉子燒，味道有好多款，最愛係龍蝦沙律味  圖為7月尾時去食龍蝦沙律玉子燒影既，早兩日先黎食完 每次食玉子燒都會順便係隔離既貢茶買杯野飲一齊食。 玉子燒幾嫩滑，上面鋪滿龍蝦沙律醬，有啲龍蝦肉係到，有質感得黎又好味。最上面有啲木魚塊，更添香氣。呢款係32蚊，有其他味道，有啲廿幾蚊都有。我都食過明太子味，覺得都唔錯，好多明太子鋪係面。雖然我好鍾意呢間玉子燒，不過都係久唔久先食一次，因為份量不多 順帶一提，而家果到有少量枱凳，好似仲有得充電，方便左 ","sentiment":"Positive"}
{"text":"食物款式多 成日都好想落樓下食呢間細細間嘅西餐，見佢食物賣相好似唔錯，環境裝修又幾靚，所以今日就入咗嚟食下午茶！  食物有好多款式，價錢都好相宜！ 招牌炸洋蔥圈，好香口，脆卜卜，仲有個醬，超邪惡！ 香煎香草汁鯛魚配薯菜，鯛魚熱辣辣，如果醬汁可以另上嘅話魚應該會更香脆！ 焦糖香蕉朱古力窩夫，窩夫用朱古力製成，面頭鋪上雲呢拿雪糕同忌廉，仲有兩條焦糖香蕉，下午茶來講好抵食一啲都唔貴！味道幾好食，不過略嫌窩夫唔係好夠熱。 飲品叫咗焦糖咖啡同玫瑰鮮奶，焦糖咖啡唔使落糖都夠晒甜，玫瑰鮮奶淡淡的玫瑰香味，正！ ","sentiment":"Positive"}
{"text":"粉紅外牆打卡店，肉桂雪糕夠多變 店鋪：Talk 2 DeCream (尖沙咀) 地址：尖沙咀厚福街9號豪華閤地下A號舖  尖沙咀厚福街一向被譽為係黃店嘅集中地🎗， 最近係IG見到呢間爆紅打卡新開雪糕黃店📸， 為食嘅我緊係要去刺激下黃色經濟圈，同時去試下呢間Talk 2 DeCream嘅雪糕啦🍦，睇下有咩食先 小小嘅一間雪糕店充滿住粉紅少女色💕，好搶眼😍，玻璃牆上一句「life is like an ice cream, enjoy it before it melts」仲提醒我要及時行樂，珍惜當下🥺，所以都係快啲叫杯雪糕享受下先 店舖新開暫時推出8款雪糕， 我就揀左店舖美女介紹嘅肉桂蘋果樹雪糕($52)😋，仲要係每日新鮮製造嘅蘋果粒整架，人手精細製作係唔同啲嘅😎， 大大杯嘅雪糕由雲呢拿雪糕、肉桂粉、蘋果乾、蘋果粒同蘋果蓉🍎， 仲有木槺碎組成🥰，由面食到底都係唔同層次同口味，包你有驚喜 仲諗咩🤫？快啲黎試下同打返個靚卡啦，醫護記者教師憑證仲有折扣優惠架","sentiment":"Positive"}
{"text":"好抵食的平民食堂 月中已經無哂錢，局住食下D茶記。今次呢間大件夾抵食，以後糧尾都可以黎！  椒鹽四季豆雞扒飯 好正，夠濃味！四季豆炸完炒好索味！白飯上面d汁唔係普通豉油，佢係充斥住果陣椒鹽味ge醬汁，好明顯係再調過，岩哂我呢d重味人！大大碟都係$48，晚餐黎講抵到爛！不過雞扒比較細舊，如果比多塊就正！ 鐵板餐 自選雞扒搭吉列豬扒，黑椒汁白飯！$50，真心無得輸！食完飽到上心口！豬扒好大塊，好鬆軟，雞扒亦醃得唔錯，仲少少薯條Tim!!唯一要彈ge就係黑椒汁麻麻地！ 例湯就無咩特別，不過不失！ ","sentiment":"Positive"}
{"text":"任君選擇 係油站對面一啲都唔難搵，一睇門口有成十二個唔同嘅味道就覺得幾吸引，而且講明湯係每款唔同，自家制，果然無失望 蠔鼓豬豬個味真係好夾，雖然我唔鐘意食肥豬肉，但佢切左薄片，再加埋個湯完全唔覺得油膩，蠔鼓味道甘香，推介一試！ 自家制特飲潤喉唔太甜，真材實料！ 細心位係佢濃蝦麵附上濕紙巾🙌🏻🙌🏻 濃蝦麵賣相分好所以影左好多相，湯底濃郁有蝦味！味道有小小似西湯個龍蝦湯，蝦勁新鮮！但美中不足係餃子同湯唔太夾味，餃子有芹菜味搶左啲湯味 因為少爺唔食得辣，所以選擇唔水多，但都好醒胃 係愛心無蝦殼小碗麵","sentiment":"Positive"}
{"text":"刺身質素唔錯 不嬲覺得食好既日本野 一定要出油尖旺 旺區先食到 . 但今次呢間9龍灣屋村入面既小店質素幾高 先講刺身 三文魚腩刺身勁肥 可以望到油同肉既比例好好 三文魚油香 同魚肉味好重 完全冇腥味新鮮$58 油甘魚肉質都唔錯 肉質夠滑同實 關東煮 香港應該唔多地方有 推介年糕福袋 入面包住軟熟既年糕$16 大根冇渣 加上淡淡既醬油 $10  軟殼蟹水菜卷$68 隻軟殻蟹仲熱 外面勁多魚子 同沙律醬好夾 呢個我最愛 最後叫多一條秋刀魚$38 有手臂咁長 冇咩料味 普通鹽燒 但幾香脆 同咸香 有跟埋檸檬 但咁酸 我就冇落啦 ","sentiment":"Positive"}
{"text":"斧頭扒黎講 兩個字 其實斧頭扒衣家野，同海鮮一樣，靚既唔洗搞甘多調味，鹽同黑白椒就ok，最多加D Rosemary番茜，甚至係超市買支Season $4X~6X一支就搞掂，只有肉質差既先要搞花臣，所以甘樣不如慳D錢去Outback或者其他 鋸飯食勁靚斧頭扒仲好啦 講返正題，出街食斧頭扒前前後後我已經食左三十幾次，係得ＯＵＴＢＡＣＫ係會食完再去，環境優雅，員工有禮貌，價錢合理，最緊要係有大人細路都鐘意食既黑糖麵包。 之後可以講下主菜，斧頭扒 其實嚴格來講，斧頭扒是有一定既流程先為知色飲色食＜＜呢個下次同大家分享，點為之正確吃法  三成熟是一定要的，因為鐵板會有餘溫，到你切得黎擺入口已經４６％，接近半熟了 另外正所謂「紅肉配紅酒」，一定要叫杯紅酒，我會建議CABERNET SAUVIGNON 味道夠濃唔會俾牛肉味蓋過。 講返塊扒，肉質鬆軟，肉味濃郁。一個字。好食 利申：斧頭扒達人,曾連續一個月天天打食斧頭扒！ ","sentiment":"Positive"}
{"text":"新開試業 新開試業，於是同朋友尼到食。鋪頭好闊落好光孟，感覺幾舒服佢同我食開的冰室有少少唔同，佢主要係通粉，碟頭飯；而我食開的主要係小菜 不過有通粉都幾好!!      我地見到餐廳表示雞蛋係來自日本，所以就叫左兩個有蛋的野食。 我地叫左牛肉蝦仁滑蛋飯同豬排炒蛋撈麵   豬排炒蛋撈麵，份量好大，夾起的麵都只係一小部份，仲有好多未夾起，應該唔只一個麵，麵比較乾身，有點硬。 豬排大塊，唔會好肥，而且煎到好香，有少少焦的顏色，但唔會食到有焦味 雞蛋好滑好香好厚 牛肉蝦仁滑蛋飯，又係好大碟，蝦仁大隻厚肉冇雪味，不過蝦的份量比牛肉少  牛肉係鮮牛肉而唔係肥牛，肥肉相對較少，而且唔會好韌 豉油有點多，大部份飯都沾上豉油，如果豉油少D會比較好；同埋餐廳用的係甜豉油，所以唔洗驚好鹹 ","sentiment":"Positive"}
{"text":"《係杏花的小花園💐 》  忌廉湯 呢個忌廉湯個容器好靚，望落就已經好吸引，但係食落就比較鹹，唔算太好食。  沙律 心形碗仔配上沙律亦十分可愛，但係啲菜就唔算太新鮮，而且有啲苦。 辣肉腸薄餅 辣肉腸薄餅嘅芝士都好足料好好味，都算不過不失。 卡邦尼意粉 卡邦尼意粉算係呢餐我覺得最好味嘅，有好多芝士粉，唔會太乾，意粉嘅硬度亦好適中，不過食太多就會好膩。 黑牛、金牛 可樂加朱古力雪糕以及忌廉加芒果雪糕嘅配搭一如既往咁好飲，而佢嘅小匙羹就十分有心思，匙羹頂有個小飲品裝飾，好可愛！ 紅豆奶凍 紅豆同埋拉動嘅比例配合得好好，奶凍唔會太甜，紅豆味亦好突出。 ","sentiment":"Positive"}
{"text":"隱世雲吞雞煲 大概得住彩虹既人先會留意呢間野 第一次食雲吞雞煲就係呢到食！其實我平時唔食蝦（重申 因為我怕腥味）所以盡可能都唔食雲吞\/蝦餃個啲 雞都少食因為好懶食骨😂不過呢個雲吞雞鍋 係第一個集中晒我唔太喜好既食物但又會令我食過返尋味既鍋🤤 雲吞入面啲蝦勁大隻 但一啲唔腥 有陣陣既黑椒味好正！ 雞好滑 煲到入晒味 食落juicy🤤 食完雲吞雞可以繼續打邊爐 落埋響鈴同牛肉真係perfect池！重點價錢唔貴 兩人share份量都岩岩好！推介情侶去！（得閒睇下撞唔撞到大家xd） ","sentiment":"Positive"}
{"text":"抵食大件熱辣辣點心 同姊妹整完頭髮，時間已經唔早， 但仲未食晚餐，已經夜又唔想食得太heavy 於是諗到去包點料理買點心食 快步趕到去，好彩未收舖 $24可以任揀2份點心 我就要咗最愛嘅燒賣&比較大份嘅雞札 燒賣一如茶樓做法，一份4粒， 粒粒足料飽滿，咬落啖啖紮實豬肉 而且size都幾大，一啲都唔hea 1份2件嘅雞札亦同樣足料， 最外層腐皮索晒食材嘅味道好入味， 冬菇夠軟身，芋頭大大塊， 雞塊大件無骨滑溜調味適中， 豬皮相對細塊但爽口，啱我 (我唔太鍾意食豬皮) 食完點心，醫肚又唔會好飽， 份量啱啱好，GOOD！ 下次再食其他點心~","sentiment":"Positive"}
{"text":"下午茶 住係大圍 周圍食左甘多間 兜兜轉轉新開左一間冰室 反正都未試過 所以今日放假黎試下下午茶。點左一個炸雞脾拼薯條。同煎雞趴同薯條。 等左20分鐘先有得食。賣相幾好。雞趴又大塊 但係無咩味同有D駭 薯條都係無味 椒鹽一D都無。  為有雞脾仲好食D。 雖然時間耐左 但總體方面都好 衛生服務方面都相當唔錯   最重要嘅係埋單都可以用微信支付寶八達通支付。 值得卑讚 飲品方面都仲可以 凍檸茶幾好飲。 下次再試下晚餐如何！！ ⋯⋯⋯⋯⋯⋯⋯⋯⋯⋯⋯⋯⋯⋯⋯⋯⋯⋯⋯⋯⋯⋯⋯⋯ ","sentiment":"Positive"}
{"text":"各方面都出色 近排係ig定係fb都有好多人po呢間拉麵店既圖片同文章，既然係咁既當然要去試下啦！  咁我同友人就嗌咗一個沾麵同拉麵 再加個炸雞！  講咗拉麵先啦 白湯蜆松露鹽味拉麵🍜 首先蜆加拉麵我第一次試 食落去完全無沙已經夠讚！配料仲有雞，野菜同糖心蛋 雞無比嫩 無冷藏味道，蛋有做過功夫 蛋有蛋味外仲有應該係小小既酒味 今次留到最後先講湯底同麵，同平時食開好濃好咸既拉麵唔同，呢一個係比食開香港既湯底清淡d但又唔係無味同唔好食 仲有淡淡既松露味係入面 麵就同一蘭一樣同直麵條既 好快就索哂d湯 所以大家要食快d，唔係好快無哂d湯！ 特製鹽味湯沾麵 其實呢個係上面講拉麵既沾麵版 湯底比拉麵濃郁d 麵就由雞轉咗做叉燒片 麵條就粗身一點 麵上仲有紫菜！(溫馨提示個麵底係凍嘅，呢到暫時冇熱既沾麵底，如果食食下個湯凍咗 可以叫佢地加湯嫁) 炸雞🍗 外脆內軟之外 仲有好多黑胡椒同葱 旁邊有沙律醬，檸檬同海鹽可以配合自己口感 個人非常推薦 係升級版既家鄉雞！ ","sentiment":"Positive"}
{"text":"炒河有水準 黃竹坑無咩餐廳選擇 地鐵站旁邊既熟食市場最就腳易搵 街外人通常係為左泰國菜而黎  而新坤盛隱藏係工廈後面 第一次去無人帶路好難搵到 呢度比熟食中心更加抵食 乾炒三絲河$36 配料落好多 女仔應該食唔哂一碟 男士唔怕食唔飽 炒河唔油  呢一點真係難能可貴 真係做到「乾炒」 好好食！  午餐時間真係好多好多人 都坐得好迫下  好彩大家都快食快走  俾少少時間會等到位既  收銀阿姐好兇  反而樓面兩個阿叔雖然好忙 但仲有笑容 會開下玩笑  留意番四月好似加左少少價","sentiment":"Positive"}
{"text":"嘢食算係好味不過地方真係好窄 聽老闆老闆娘講 老闆以前係某某名店 出身但因為某些緣故要自立門戶， 佢啲豬油渣麵 與及普通車仔麵配搭 都係好味嘅， 個湯飲完都冇口渴， 不過呢佢地方真係 好窄 人多坐嘅話唔係好夠坐， 放學時間啲學生哥帶埋書包入嚟就更加 坐到冇定坐， 夏天天氣熱嘅時候都比較惡頂。 其實佢有啲小食可以揀嘅 款款質素都叫做 可以接受， 價錢 比一般普通車仔麵店高少少， 但唔係 離譜嗰種。 揸車 過嚟 食有度好處就係門口有咪錶位， 好彩嘅 拍到就可以慢慢食。 老闆娘態度親切， 但可能基於地方同埋人手所限， 而且好多人排外賣， 都預咗要等下。 ","sentiment":"Positive"}
{"text":"至掂燒重+雞煲 今次又係同小胖女一家食好西,小胖女阿爹推介公司附近有間雞煲+燒烤想試下, 由於屋企兩老唔係好食得辣,店員推介左叫個椰子雞煲, 清清定又無咁熱氣, 雞煲湯底十分足料,$128一大隻雞亦相當夠食 ,配料有齊鮮椰子肉,雪耳等等,連個湯底都可以裝埋黎飲, 雞煲都係前奏,即場點埋新鮮靚肥牛加料,同埋一定要order即叫即燒海鮮啦,我地一口氣點左大量蟶子皇,貴妃蚌, 扇貝,大海蝦同鰻魚,不得不讚呢度既燒海鮮係小弟食過最正既一間, 加左蒜蓉同指天椒黎燒,食埋又爽口彈牙真係堅正 , 大刷一輪海鮮後非常滿足 ,食材非常吹料又新鮮,真係可以再返黎幫襯             ","sentiment":"Positive"}
{"text":"抵食下午茶 平時夜晚行過都好多人排隊~ 專登4,5點呢D時間無咩人唔洗排又可以平D。 叫左個$38 蚊 新加坡魚片喇沙摻摻+熱飲餐茶。凍飲加$3 蚊。雖然話係下午茶 但分量都唔算少。係可接受既程度。魚蛋彈牙而魚片也有D淋，不過都有魚味。 豆卜索曬喇沙湯的味，呢個配搭好好。叫得喇沙當然有兩種麵啦~ 油麵同米粉。 口感有層次。湯底好味，有掛湯。 係隻蛋有D失望，因為餐牌圖片係糖心蛋。 飲品好正路，無伏~ 整體黎講 可接受 而且可以再回頭! 性價比都高。就算食完都唔會似趕客咁 。   ","sentiment":"Positive"}
{"text":"大份抵食晚餐之選🤤 同屋企人黎食冰室，龍城一向味道唔錯，野食又大份🤤 夜晚都可以揀常餐，好想食瑞士雞翼撈丁（$47），所以就叫左😂  兩隻雞全翼，雞翼充滿瑞士汁味🤤🤤 滑蛋裏面有好香濃嘅牛油味，一打開蛋汁就流出黎👍🏻 個蒜蓉豬仔包 炸得香脆可口，見到原來呢間冰室係門口仲有麵包賣， 每日新鮮出爐，受街坊歡迎。😆  跟住仲叫多個鐵板羊架$99 ，送餐湯同埋飲品，個羊架煎得超香脆，肉質鮮嫩多汁，配合洋蔥汁簡直一流，還有德國肉腸同大碗白飯，食到好飽。🤤 蒜蓉焗青口 $36  平民價錢食到焗青口，仲有5 大隻，味道ok，認真抵食🤣 仲有中式同埋西式菜湯，羅宋湯同埋忌廉湯可以揀！中式湯蘿蔔豬骨，出街食飯都可以飲翻碗湯👍🏻。 飲品叫咗檸檬柑橘蜜，略為甜。 ","sentiment":"Positive"}
{"text":"飲過一次絕對返唔到轉頭嘅珍珠鮮奶茶 珍珠鮮奶茶 $21  雖然我係一個奶茶控，但眼見太多人為咗一杯珍珠奶茶排成個幾鐘，我真係做唔到🤦🏼‍♀️唯有等遲下過咗個熱潮之後先去試 - 但如果以珍珠奶茶黎講，我覺得天仁茗茶CP值都算幾高，佢嘅珍珠會比平時喺街度飲嘅其他珍珠奶茶店會比較甜同煙韌，如果你係唔鍾意甜嘅人我會建議你嗌珍珠奶茶少甜 甘就完全Perfect😍 - 另外我試過呢隻鮮奶茶之後，自此就返唔到轉頭😂🙈寧願加多幾蚊都要轉鮮奶茶，個口感真係差好遠，飲落去唔會剩係得奶茶澀味，鮮奶同個茶味完全可以融埋一齊，飲落去係好順滑Feel 仲會有淡淡既茶香🍵  🏠天仁茗茶 ⚠️香港仔南寧街ac4地下2A舖 ☎️29979089  如果大家鍾意我嘅食評，可以Follow埋我既Instagram (mayma_co) 多謝晒☺️ ","sentiment":"Positive"}
{"text":"上蒸下煮🧀芝士炊飯 約左姊妹黎呢邊Shopping, 作戰前填飽個肚先，同事介紹過呢間幾特別就入黎試下，上面係蒸籠，下面係鍋，款式都幾多。原本諗住食完個飯加甜品食，但太飽，只好下次先試。      蜜糖芥末豚肉 配 烏冬 $68 本身就偏向鍾意蜜糖芥末醬，自然覺得好味，豬肉就有六片左右，配埋南瓜清清地，無咩騷味，加上蜜糖芥末醬完美，而蕃茄湯蕃茄味好濃。  檸檬蜜糖芥末豚肉 配 芝士蕃茄炊飯  $68 姊妹呢個飯更加正，濃濃嘅蕃茄味炊飯，加埋碗芝士撈埋，啖啖芝士，如果唔夠可以再叫佢比多碗芝士。  黑糖檸茶 無咩特別，只係落糖轉左比黑糖你落，同平時飲無太大分別。 ","sentiment":"Positive"}
{"text":"唔錯嘅早餐選擇 今朝送咗阿女返學興趣班，喺附近搵間茶餐廳坐下，好耐都未試過自己嘆個早餐   呢度環境唔錯，有窗口卡位，已經係早上九點幾十點， 餐廳唔算多人，兩個人可以打對面坐卡位  叫咗個傳統嘅茶餐廳早餐，煎蛋午餐肉配多士，牛油夠，多士脆。 塊午餐肉厚到你唔信，好好食，要讚! 火腿鮑魚麵，熱檸茶，個面嘅湯底都唔錯，齋鮑魚起碼有四塊，食完滿足曬早餐嘅願望  老公叫咗個菠蘿油同熱奶茶~個菠蘿包好可惜， 師父可能用微波爐叮出嚟，雖然隻碟熱嘅，咬落去 韌嘅，有點失望，奶茶正常發揮。","sentiment":"Positive"}
{"text":"豐富午餐🤤 今日同朋友經過荃灣,，見到呢間餐廳都幾多人食就決定試吓啦  呢間餐廳嘅set lunch包咗餐湯、餐包、沙律，主菜同埋餐飲  今日嘅是日餐湯係甘筍湯，甘筍味道好香濃，而且忌廉湯打得好滑🤤🤤餐包係牛角包，焗到熱辣辣咁上枱，不錯！沙律係用咗黑醋汁，咁咪酸酸甜甜嘅青蘋果好開胃🤤🤤 黑松露牛肝菌及野菌燴意大利飯 意大利飯嘅黑松露味夠晒香濃,而且野菌嘅份量都好多，令到口感好豐富，而且意大利飯都煮得幾正宗，落嘅水份份量岩岩好，亦都整得好creamy 炭燒紐西蘭牛肉眼 呢份牛扒我地叫左五成熟，成熟程度岩岩好，所以牛扒都好夠淋，而且牛肉味濃🤤🤤份量都夠兩個人share 飲品方面叫咗焦糖鴛鴦同埋曲奇麻薯薄荷朱古力咖啡，焦糖鴛鴦超大杯，而且焦糖味都好濃；而麻薯咖啡好特別，煙煙unun嘅口感好得意🤤🤤 ","sentiment":"Positive"}
{"text":"悠閒咁享受下午茶 今日係公眾假期，入左黎梅窩探表弟，每次入親黎都係會食呢間主打越南野既餐應! 因為表弟年紀細鐘意食脆扑扑既野就叫左碟炸魚皮比佢  怡家真係百物騰貴，一碟炸魚皮都已經30元，不過一食就知係值得既，因為開頭本身以為佢只係就咁即食，點知原來配埋個蔥花雞湯上，比你點住黎食，唔點既話夠脆身，食耐D有陣好香既魚味，好好味呀! 懷舊到不得了。點左個湯感覺上又冇咁上火，唔錯!   另外叫左個雲吞雞腳米粉(HKD 38)， 雲吞聽講係佢地自家包的，唔怪得一食落就唔同出面既，每一粒雲吞都包著新鮮Q彈既蝦，唔錯。而且雞腳好夠焧身，呀婆都食到呀，味道唔算太重口味，唔夠佬汁味。最有誠意係加埋條菜心比你，令到成件事健康左。湯底方面係普通既清湯。","sentiment":"Positive"}
{"text":"可以試一試 呢間開咗好耐都未食過所以今次就嚟試下，難得多人可以一次過橋好多嘢食，但我哋最後都食唔曬啲飯  我哋叫咗四個湯，分別係兩個淮杞田螺頭雞腳湯同埋兩個花旗參燉竹絲雞湯 酥皮叉燒包，喜出望外啦，我本身唔係幾鍾意食叉燒包嘅但佢個皮好脆，入面啲餡都好香，幾好食 鳳爪排骨煲仔飯 本身諗住佢係煲仔飯會有飯焦啦但係佢係冇飯焦，但佢啲餸係好香嘅，啲飯亦都唔會好冧，係淨少少飯焦，如果有飯焦就比較好啦 海皇滑豆腐煲 豆腐係碎晒，好多料，不過都幾好味 籠仔秘醬蒸滑雞，醬係幾香，啲雞唔韌 ","sentiment":"Positive"}
{"text":"Yummy yummy 麵食 入左大嶼山郊遊上工作坊，玩完出返黎餓到肚扁，於是一夥人去茶木填肚。   我要左豬軟骨麵。一上枱熱辣辣出晒煙 🤩 即刻飲左啖湯，係香濃既紅燒骨湯味。豬軟骨舊舊夠大件，仲紋得好腍，紋到連軟骨都變軟筋，近乎入口即溶，好食到震😋 而朋友都嗌蠔仔三色麵。三色就係三款唔同既蔬菜麵，有紅色，黃色同綠色，真係三彩繽紛，好靚。佢地話呢款麵好好食，之前都食過，食過翻尋味。 茶木果茶非常有名，朋友都要熱果茶，好養生，但我就嗌左麻薯士多啤梨冰沙奶昔（原名太長唔記得）兩粒大大既士多啤梨，雖然偏酸，但配埋香甜士多啤梨味既糖漿冰沙奶昔，酸甜味道剛剛好，甜美既童年回憶都立即翻晒黎 😂 ","sentiment":"Positive"}
{"text":"赤柱西多 赤柱泗益西多😍😍😍入赤柱食西多士係指定動作，不過真係好睇彩數，我覺得呢間小店絕對係任性小店😂摸過幾次門釘個感覺係失望及可悲😭今次終於有得食.... 咖央西多士係即叫即製，睇住師傅將特製batter塗滿方包，再放入熱滾的油裡煎炸，真係睇到都流哂口水，逐個逐個整，所以要排一陣，想食既就要耐心等待！ 炸好再加塊鮮牛油，食得😋😋😋剛剛炸起的西多脆漿金黃脆口，麵包質感超鬆軟，留意呢度既西多士係唔加糖漿的，因為西多士裡面既咖央餡已經有甜味，係幾好味既😜 咖央西多士 $30 星期二休息，其他日子都好睇彩數，賣哂就收鋪😕 ------------------------------ 泗益 (赤柱) 赤柱市場道2號","sentiment":"Positive"}
{"text":"IN 倫哥WE TRUST 數數手指都已經第三次食倫哥，先雞煲後火鍋。 食雞煲前亦會有其他豪華美食。 有刺生，赤蝦大大隻好鮮甜。 鮑魚花膠 鮑魚唔ＵＮ，可以一淡放入口咬，花膠美顏。 蒜蓉粉絲蒸扇貝 扇貝大大粒鮮味，蒜蓉豉油唔會太油同咸，味道剛剛好。 ＢＢ辣雞煲 雞煲可以任叫，但留意番一但轉左火鍋就唔可以再叫雞煲。 所以打邊爐之前就食雞食夠本先！ 仲有豬皮魷魚可以落去雞煲一齊食。 雞煲內已有豆卜類食物，好吸味好正。 火鍋湯底叫左莞西皮蛋鍋　清清地 火鍋唔洗點食物會先上一Ｄ收費／免費食物 有海鮮盤 有蝦，蟹，蟶子，貴妃蚌等等 牛頸脊食得出係高級貨，好重牛味。 手打黑白墨魚滑 好彈牙，白色墨魚滑仲有蝦係入面 飲品任飲，不過我覺得火鍋豉油味道唔夠有Ｄ失色。 ","sentiment":"Positive"}
{"text":"米奇廚師的自助餐 這間在廸士尼Hollywood酒店的米奇廚師餐廳主打自助餐，除了品嚐各國美食之外，米奇大廚還會親自同每位來賓影相，最適合一家大細黎刷餐勁。  海鮮冷盤 呢度的海鮮有三款選擇，凍蝦肉質結實彈牙，藍青口冇乜味似刷子膠，而我最欣賞係長腳蟹，肉質鮮甜仲有淡淡海水味，令人回味無窮。  意大利Pizza 呢度有兩款Pizza俾你揀，細細件可以試曬兩款，可惜芝士唔夠多。  印度咖哩 如果鍾意食咖哩的朋友，就千奇唔好錯過呢度的咖哩魚同咖哩雞，口味非常正宗。  西餐 牛扒唔錯，有專人Serve你。仲有德國洋腸、煙三文魚。  各式甜品 甜品選擇極多，仲有免費飲品供應。 ","sentiment":"Positive"}
{"text":"去塔門必食海膽 好耐冇去過塔門，今次入去諗住行吓影吓相，咁當然食嘢都唔少得啦！由於太耐無去，所以都上網睇咗啲資料，發現呢度嘅海膽炒飯同海膽三文治都好受歡迎喎，於是就同老公入去試吓啦 可能塔門冇咩嘢食，所以間舖都幾多人，一入到去，一望個價錢都有少少貴，但一場黎到都冇理由唔食。我哋就叫咗個海膽炒飯同海膽三文治，等左都幾耐，但係都值得等嘅，因為一食就覺得好鮮味，我本身唔係好識海膽，但係都覺得好香好好味，而且份量都唔細㗎，我哋兩個人都食唔晒，但係由於太貴唔想嘥，慢慢慢慢咁都食晒佢 老公仲嗌左個無冰凍奶茶，佢話味道都唔錯喎 如果去塔門，我覺得一定要試吓啊 ","sentiment":"Positive"}
{"text":"Lightning night ⚡️ 佢個位置係以前既Lab made,而坐位就延伸到商場內，梳化果邊好似好舒服🙈 望一望個menu 佢地食物種類唔太多 就只係得pizza 同一d starters 可能晚上9點多關係 有幾樣已經sold out 😂 本來諗緊兩個女仔食兩個pizza 太誇張 而pizza+salad又唔知夠唔夠 但原來個salad 入面個汁係有混合埋d芝 所以都幾「漏」 Barley salad 本身係多d同靚d嫁 食左發覺好正 先影相，所以無相機食先🙈 個汁好香芝士同香草味，入面仲有好多nuts 同車喱茄 依個salad真係一百分呀！！應該會成日心思思想再吃 食完個salad 後 再期待多大概20分鐘 Pizza 終於都到了 不知名pizza 有無留意係無切嫁 好得意原來佢地文化係自己用交剪剪 食飽之後出面行雷閃電得好厲害！ 由於係海灘 無建築物阻擋 見到成個天都怖滿雷電 勁震撼 D食客全部都好興奮😂😂 突然之間好熱鬧咁樣 ","sentiment":"Positive"}
{"text":"懷舊火鍋 之前聽朋友話旺角有間火水爐食火鍋唔錯，家下佢又開到入屯門，鐘意試新野嘅我地又要去試下新店！  呢度裝修有懷舊風，但地方闊落好乾淨。  火鍋放題每位$298， 可以叫花膠雞牛小排火鍋套餐 首先會有一個花膠雞煲，啲花膠都有4,5件大大件，雞煲麻辣小辣，唔太麻唔太辣岩哂啲唔係好到辣嘅朋友。個汁都幾惹味。6人以上有會一隻雞。6人或以下就半隻。  跟餐有個海鮮拼盤。 墨魚滑唔錯幾彈牙。  四款汽水任飲，其他野飲按價收費。  無限任食牛小排，正呀！  最後仲有一大盤涼粉刨冰做甜品，唔錯！大大份有埋紅豆同雜果，好少火鍋店會用呢款甜品。不過可能新店的關係，出菜比較慢，建議一開始就入多幾張紙寫多啲，節省時間。 ","sentiment":"Positive"}
{"text":"可以一試 被牛油果pizza吸引，所以決定一試。 7點半是晚飯時間，但去到門口係一個客人都冇。仲好，包場！ 最怕食印度野有印度味，好彩呢到冇  頭盤例牌係呢個，不過我自己就唔鍾意食，好咸⋯⋯ 第一碟上既係咖哩角，熱辣辣，好好味！ 雖然係炸，但不膩。個口感一百分！ 瑪沙拉豆，呢個咖哩好好味！ 呢個就係牛油果pizza喇，買相好好，不過味道偏淡，可能之前d野太濃味，變得最期待的變最失望。 呢間fusion印度菜，咖哩算不錯，適合大眾口味，但我唔建議飲佢嗰到既飲品，下次去飲啤酒好了～ ","sentiment":"Positive"}
{"text":"正宗日本壽司！ 星期六喺尖沙咀行街去到夜晚時分行到加連威老道，見到呢間之前喺報紙雜志經常睇到嘅壽司店，因為當時只係六點幾唔使等位，於是我就同朋友入去試一試 一坐低店員就提供一部平板電腦俾我哋點菜，方便過平時其他壽司店要叫店員過嚟先落到單 叫咗一個三文魚三食+一個活鮑魚壽司，一食落口嘩左一聲，活鮑魚非常新鮮，完全比得上之前喺日本食高級壽司嘅質素，我朋友見我食得咁滋味之後自己叫多咗一件，佢都非常欣賞  由於早食晚飯嘅關係其實我唔算太肚餓於是就叫左一個吉列蠔烏冬做結尾，佢哋嘅吉列號係配上日本炸串酸酸甜甜嘅醬汁，非常開胃！而且烏冬都做得非常彈牙！ 結果買單同我朋友食咗$400都唔使，CP值超高！ ","sentiment":"Positive"}
{"text":"極快的高速線 週末真係好多人, 好多都一家大細 估唔到好多小朋友鐘意食元氣壽司 之前食既分店都係有部平版電腦洛Order 呢一間分店就係用自己手機SCAN QR CODE洛單 係到諗唔識用既老人家會點呢? 之後因為太餓就係咁嗌野食 呢個 又幾平, 不過唔知係咪整得太快呢 就黎散開 之後都係不停食 因為又趕睇戲(因為無諗過要等成粒鐘先入到去) 整體以呢個親民價,食物係同價錢成正比的 有呢個高速線壽司輸送帶, 完全好似一餐快餐 一洛ORDER唔洗5MINS即到即食 睇黎呢個服務係元氣壽司既新文化 ","sentiment":"Positive"}
{"text":"意外好食既下午茶 係附近去完婚禮，仲有成兩粒鐘先去飲，梗係過黎呢度搵下食先 星期六下午呢個商場實在太太多人，搵到間唔駛排隊都有點難。竟然唔駛排喎…(心諗:可能唔太好食 )  入到去1728，店員都好好叫我地快點叫餐，可以比埋我地下午茶:我叫左個濃蝦湯幼麵，老公就叫左蕃茄炊飯。個餐包埋小食野飲，大約48\/68不等。呢個價錢，又飯又麵又小食，我估都唔荒大碟… )  上菜喇…竟然足份量，成大碗麵同飯播 一飲湯，有少少辣，但好濃味呀 岩曬鐘意食海鮮既我。麵都好食，一隻大蝦，意外有鮮味。小食黑糖雞翼，不過不失，老公話個小食紫薯餅都好。 意外地好，唔錯唔錯  ","sentiment":"Positive"}
{"text":"2018-10-08 朋友喺數碼港返工嘅 今日特登嚟搵朋友食飯 行咗個商場一個圈 呢間日本餐廳好似幾吸引 座位企理 價錢上可以接受啦 咁就試試 佢個名叫做奧壽司 顧名思義應該壽司好食啲嘅 所以我哋叫嘢食都集中叫多啲壽司 呢度嘅壽司種類好多 雖然比唔上出名嘅迴轉壽司 但係佢嘅種類都令人幾滿意 我哋叫咗啲普通野啦 有三文魚壽司、三文魚腩壽司、鰻魚壽司、特色三文魚壽司 呢個特色三文魚壽司就要講下啦 佢係本身嘅三文魚切粒 再加上特製嘅醬料 帶出三文魚嘅鮮味 軍艦壽司除咗個餡好重要之外 紫菜都好緊要㗎 呢度嘅軍艦壽司就可以做到個紫菜都仲係好趣好新鮮   仲有帆立貝壽司、吞拿魚壽司、劍魚腩壽司 除咗個飯好均勻唔會散 魚生嗰部份仲好新鮮 立魚湯足料之餘一啲都唔腥 呢個燒青魚笑得啱啱好 外表好趣 裏便就好Juicy 仲有好多魚油嘅味道 ","sentiment":"Positive"}
{"text":"又平又大又抵食cafe❤️❤️❤️ 中意食西餐既我 當然要黎旺角既cafe la😍😍 因為又抵食又好味 朋友介紹我黎呢間cafe 度食 因為近油麻地站 所以就方便我哋放工之後嚟食飯啊 我哋就叫咗佢dinner set 咁就好方便唔使諗咁多啦 美國安格斯肉眼牛扒 $288 超級靚嘅肉眼牛扒 佢嘅汁都係好好味 這配菜都好多 有沙律同埋薯仔 我加上個扒入邊肉質都係好香甜 面層亦都有加上胡椒 令到成個扒更加野味 紅酒 $52 法式龍蝦湯$ 28 呢個龍蝦湯超級濃 鍾意濃味嘅就可以揀呢款 多士都好香 提拉米蘇 $38 唔算太甜 再加上都幾厚 份量啱啱好作為飯後甜品 白酒 $52 可以問吓店員介紹 揀番個啱自己送牛扒嘅紅酒白酒 佢哋都會介紹得好好 而且兩款酒都好好味 ","sentiment":"Positive"}
{"text":"型格咖啡店 前幾日等一個朋友食晚飯🥣 我同朋友係青衣城無無聊聊又唔想淨係行街 於是係青衣城一期見有間咖啡店 一於一齊食住飲住等😬 餐牌設計好簡單明瞭 飲品款式都算多種類 野食就相對單一 但餐廳環境設計得幾有型 座位數目都幾多✌🏻 朋友叫左杯熱帶氣旋 賣相超吸晴👀 用上熱帶水果打成沙冰 味道酸酸甜甜 中間吱上邪惡既香滑忌廉 中和其酸度 面頭放上粒粒新鮮香濃既菠蘿🍍 我諗我今次真係被捲入依場熱帶氣旋中🌪 我自己就簡咗杯Earl Grey Humble 謙虛伯爵 咖啡我唔常飲 但哩杯既味道都幾岩我 咖啡☕同伯爵茶兩者既味都襯得幾好 唔會話有其中一款搶哂風頭 咖啡飲落幾香滑 伯爵茶香濃不膩 飲落幾舒服😚 淨係飲野有d悶 再嗌咗個小食 熱溶瑞士芝士配薯蓉🥔 小馬鈴薯 鴨油焗薯 可配上蜜糖醬\/黑松露同法蔥 望落夠哂豐富 芝士味幾濃 呈現金黃色之餘 仲好夠芝士🧀蛋香 一旁有酸青瓜同醃洋蔥 解膩之餘幾清新 而馬鈴薯幾有咬口 同芝士與蜜糖醬撈埋一齊比想像中好食☺️ ","sentiment":"Positive"}
{"text":"應該係鑽石山荷里活最好食既餐廳 小編之前係大陸公幹時，已經品嚐過莆田依個來自新加坡既過江龍 食完認真好回味 果然配得上新加坡米芝蓮一星既美譽 百秒黃花魚-可謂普田其一主打菜色，調味剛剛好，魚既鮮味也相當足夠。真的不過，但美中不足是魚的骨也相當多，所以大家如果想嗌依個菜色要小心d食啦 肉鬆茄子🍆-依個菜色係莆田之中小編最喜愛既菜色，炸粉厚度適宜唔會太厚粉或薄身，配上鹹鹹甜甜既肉鬆，小編保證你一定食唔出係茄子 好新奇有趣既味道 芋香鴨-如果你係芋頭愛好者，依個菜色你非點不可 好好食，炸左既芋頭泥配上好濕潤夠味既鴨肉，口感100分爆燈。小編以為食完會口乾，誰知1d都唔會 超級大推 ","sentiment":"Positive"}
{"text":"好吃但真心貴 有次路過先知新開咗A1 Bakery，走入去望吓見到個抹茶cheese cake已經被吸引住，不過當時冇買到。反而係平安夜當天，突然覺得要買啲嘢食慶祝終於有公假，就走去買。未夠十二點，一個cheese cake都唔見，問下收銀幾點有，佢入去望望說已經有了，可以即刻pack俾我😘我便要了個抹茶味，睇見佢個綠色心唸應該好濃茶味（正）！  本來以為是很蛋糕那種質地，切開原來係好芝士那種。不打緊，我兩隻都鐘意😋  一入口呢，抹茶味有，不過芝士味更濃！係好食嘅，但就唔係我原先唸咁嘅超濃茶味😂 除了抹茶味，另外還有原味及朱古力味。  除了呢個cake我另外還買了一個歐陸雜莓法包，新鮮出爐熱呼呼，外脆內軟好好吃！  A1係好食但就都幾貴，個cake $58，個包 $28，唔會常常吃。 ","sentiment":"Positive"}
{"text":"價錢合理, 隱藏於富東廣場嘅烤肉店 😋😋 準時六點Walk-IN, 今次已經係我地第N次黎呢間鋪頭食燒烤, 原因有幾個 - 價錢合理, 員工態度十分好, 食物質素物超所值, 位置方便返屋企! 如果您問我東涌諗唔到食咩, 呢間一定會係第3間去食嘅選擇...   講返野食, 叫左 1) 蟹膏蟹籽紫菜拌飯, 如下圖一樣, 大量蟹膏蟹籽咁又點會唔好食呢 2) 美國豬腸, 本身已經入左味, 輕輕燒幾分鐘, 點個甜酸醬食... OMG! 根本就停唔到口 3) 豬皮, 佢本身應該已經加工過少少, 所以唔會一塊好硬嘅燒, 食落軟棉棉有少少痴口, 正 4) 牛肉拼盤有牛肋骨, 護心肉, 牛舌, 一口牛… 全部都牛味十足, 唔試就笨 🤭🤭  連埋兩枝燒酒, 兩個人埋單都係7百零蚊, 食到超飽, 物有所值!!    ","sentiment":"Positive"}
{"text":"支持有 heart 小舖 呢間舖真係好細間，嚟過N次，先知道有名有姓叫「真味店」。應該係兩公婆合力經營，時不時聽到溫情對話，有時候幾搞笑！裡面無幾個位，坐得絕對唔舒服，不過無所謂啦！街坊生意，小食又做得有 heart， 煎釀X寶，矮瓜、青椒、豆腐、紅腸、魚蛋，絕對係小朋友嘅記憶。另外有燒賣，腸仔，香口嘢係吸引嘅。夏天嗰陣，整碗凍豆腐花都係好正，消暑佳品。我係懷舊主義者，次次都係食三溝，肉絲滿滿，魚肉都好豐盛，配埋生菜，加大量胡椒粉同醋，食嘅係細個嘅味道，懷緬吓過去嘛！ ","sentiment":"Positive"}
{"text":"初嘗港式漢堡包 今次見到價錢唔貴既港式漢堡包，入去叫咗餐牌推介嘅港式漢堡包，入面採用牛肉漢堡，仲配左芝士同煎蛋同埋時薪醬，食落去味道又幾夾，牛肉漢堡食落有好香牛肉味，肉質滑嫩，食落有口感，但就唔似出邊嗰啲西式漢堡有時食落好散，佢哋個牛肉漢堡食落去唔會有碎粒掉落嚟，呢一點我好欣賞，仲要係雙層厚漢堡。我哋仲叫咗個鹹牛肉炒蛋配香腸飯，本身以為只係好普通一碟飯，佢嘅炒蛋配鹹牛肉炒得好有鑊氣，蛋唔係全熟，食落去仲有蛋汁漏出嚟，配飯好香，而且新鮮炒起，食落有懷舊港式感覺。由於個飯係配左嘢飲，仲配左湯，湯係羅宋湯，個湯都好濃，嘢飲我揀咗熱檸水，唔苦，應該有清洗過。同行朋友仲叫左個雜果冰，有懷舊感覺，好耐冇飲過了。另外我哋仲嗌左一個熱狗，同埋一碟炸魚扒，熱狗入面有香腸同埋時新醬，而碟炸魚扒新鮮炸起，咬落去有汁漏出嚟，而且好香脆。價錢親民，嘢食質素都唔差🤤👍 ","sentiment":"Positive"}
{"text":"幸福麻辣迷 喜歡麻辣的人遇到好嘅湯底，真係會想日日食 但好多時候遇到D湯都溝出黎，得個辣字都唔香，今次比我遇到幸福麻辣呢間小店，真係由喜歡麻辣變為愛上❤️  老實講第一次食中辣係啱啱好辣度，亦即係話好夠辣，水餃麵一上枱第一件事聞下香唔香 好香喎～第二件事搞下個湯底，見到有好多深淺不一嘅辣椒碎。 加埋個香味～就知唔係Hea煮，水餃亦要推介，簡單而不花巧嘅韭菜豬肉餃，日日新鮮包，真係食得好放心 陸續幫襯左一排，已經可以肯定D辣料係老闆娘自己炒，花生都係佢自己炸，食完仲唔會勁口乾，最抵讚係食完仲唔會周身味，所以我真心覺得好幸福屋企對面有呢間小店。 ","sentiment":"Positive"}
{"text":"以前好食啲喎 其實我喺呢度想食羊肉麵都好耐㗎喇 未行到入門口阿姐已經知你想食乜嘢 之前又話冇羊肉 跟住又話冇湯 跟住件事就拖咗成兩年左右 我以為真係好好食喇 點知大失所望 湯底係冇錯非常好 但係羊肉非常鞋口 不過蘿蔔淋身夠入味亦都冇渣 拉麵夠曬彈牙 湯底係補救到件事 唔怪知佢冇湯唔肯賣 至於孜然羊肉串就真係麻麻地 醃到連羊肉味都冇埋 下次唔會再叫 服務係非常之好 啲阿姐好勤力有問題亦都樂於回答 現場所見真係非常忙碌 不停有買外賣嘅朋友 不過下次嚟會打電話先 因為行過嚟 都要少少時間 上完個斜坡你話畀我聽咩都冇得食 嗰個moment真係想死 ","sentiment":"Positive"}
{"text":"跑馬地老上海情懷 上海弄堂菜肉餛飩 今日同M佬懶浪漫咁坐叮叮吹風吹到跑馬地，而跑馬地嘅感覺離不開豪宅同馬場，望住呢度嘅景像，唔知我有無機會入住跑馬地呢？喺我發緊白日夢之際，M佬就話肚餓喇，其實食少幾餐，可能我哋都買得起跑馬地啦！邊行邊搵嘢食，呢間播住老上海情懷嘅歌，就一於試試上海弄堂菜肉餛飩都唔錯。 酸辣湯餛飩 酸辣湯嘅濃稠度適中，酸同辣嘅配合啱啱好，而最驚喜係材料超多，冬菇最厚肉最好味，而餛飩有成5隻，聽講係全人手包嘅，餡料內嘅菜超多，好有口感，而肉汁令到成個餛飩好juicy！  醉雞擔擔麵 醉雞嘅酒味好香，雞肉嫩滑，唔太肥膩，可能係跟擔擔麵嘅關系，所以份量唔算多。擔擔麵唔辣，花生味香濃，好惹味。 嫩雞煨麵 嫩雞煨麵係M佬嘅大愛，麵條係呢個麵嘅精髓，太爽太硬唔得，太淋煮爛又no good，呢度唔算100分，但都唔錯。奶白色嘅湯底，雞香味濃厚，入面仲有青菜同嫩滑雞肉，整體唔錯。  上海弄堂菜肉餛飩 Shanghai Lane","sentiment":"Positive"}
{"text":"超正特上和牛盛盒 就到情人節，點都要食一餐好嘢！ 今晚我哋就來左大坑呢間燒肉店，地方細細，安安靜靜，好適合兩口子拍下拖。  雖然餐廳打正旗號食燒肉，不過餐牌其實都有好多選擇！ 侍應介紹我哋食二人餐，再加少少嘢食就夠㗎啦！ 我哋先點咗個燒日本銀杏， 細細兜，但都有好多粒！雖然俾啲鹽埋住，但又唔會好鹹喎，都幾好食！ 跟住叫咗兩件左口壽司 好正！燒完之後，左口油香十足 之後就開始食肉lu   件件肉都好厚！粉嫩的牛肉好吸引！  我至愛嘅厚切牛舌有六大件! 不過咁厚嘅牛舌好難燒得好，好在侍應哥哥好好人，幫我地燒左幾件，燒到出面脆脆地，入面好soft好juicy  前面個四件和牛三角牛排肉好肥美，成舊肉都俾一層油脂包住。 燒完之後牛味好突出！送飯食一流！ 除咗燒牛肉，侍應仲好好心機咁幫我地燒蔬菜，等我哋可以食下肉又食下菜，感覺冇咁飽滯！  不過食完咁多肉已經好飽啦！雖然呢度免切餅費，但我哋都冇食個蛋糕就拎走咗了。 臨走見到呢度原來有午市定食，價錢非常抵，有機會一定要來試吓！","sentiment":"Positive"}
{"text":"藍地優質日本料理 有朋友住泥圍附近，新年去佢屋企拜年！跟住朋友帶我去搵食，行下行下嚟咗豫豐花園，原本呢度都好多食店，第一次嚟呢頭覺得唔係好就腳，但原來都好近輕鐵站咋由藍地輕鐵站行過嚟唔洗10分鐘 店鋪入面好大好多位，每枱之間空間都闊落，坐下來無壓迫感！以現今香港嘅店鋪少見 難怪佢地仲有6:00後任飲  壽司🍣選擇多，有啲都幾特別 刺身炸物鍋物串燒樣樣有 劍魚厚切 肥美甘香 甲羅燒 蟹膏甘香三文魚子卜卜脆好新鮮呀！中間嘅海膽入口香濃唔腥 鹽燒牛舌唔臊味道剛好 野菜牛肉鍋 有豆腐同韓式粉絲 7點盛軍艦 呢個極力推薦 $98超新鮮好抵食 軟殻蟹牛油果🥑卷 軟殻蟹唔 會炸到好油膩 呢度每日都有不同新鮮食材 埋單$480以食物質素同店鋪環境絕對性價比高，同朋友一邊飲一邊食飯呢度絕對係首選 ","sentiment":"Positive"}
{"text":"節日好選擇 今晚同屋企人做節，近近地屋企附近食就算，樓下有一間之前睇雜誌介紹過嘅火鍋餐館，見佢個燒雞好似幾吸引所以預早book定，其實佢有套餐我覺得都好抵食，下次去試吓先，價錢合理而且我見隔離枱食緊份量都好多 火鍋配料都好多選擇價錢都OK 菜膽杏汁豬肺湯好香好甜落足料，豬肺都洗到好乾淨沒有異味，細細個見阿媽洗豬肺嘅功夫真係好煩複，所以唔係咁多餐廳會有做 我哋一叫咗個鹹菜豬肚魚窩，店員教我地慢慢開始食，豬肚跟住再食條魚，最尾就係飲湯，咁樣能夠將佢哋嘅精華都比個湯吸收晒 魚夠新鮮而且豬肚都好爽口 呢個就係雜誌介紹的當紅脆皮炸子雞，雞皮炸到脆卜卜，雞肉都冇因為咁而好乾身 怪唔得要預訂 金銀蒜鮮蝦石鍋飯都出名嘅招牌菜，一黎到已經感受到個熱力，未上枱已經聞到嗰個香味 將成個飯撈勻，跟住慢慢將底部嘅飯焦翻上面，飯焦脆加埋香蒜撈勻真係好好食，我一個人食咗兩碗飯 蝦都係新鮮一食就知，總括來計呢餐飯係合理嘅價錢，下次我會嚟試吓佢個火鍋套餐 ","sentiment":"Positive"}
{"text":"媲美日本既目利きの銀次，絶對值得一試  我同事話早幾日去咗間隱世美食係坑口村，食過超水準 ，講到D嘢食拍得住日本既目利きの銀次（只限日本，香港既係差好遠）咁誇張，有我同太太至愛既海膽 、生蠔 同燒海鱸魚 （同事話必試噃），咁緊係搵埋太太同屋企人試下。       哈哈，好彩真係有去試下，除咗上面三款美食之外，老闆娘仲介紹咗其他嘢食，其間雖然忙，但她都講下係度既故事經歷。       原來老闆娘上年中期先親自落舗頭接手，之前都捱過守過一段時間，而家終於算得上上了軌道，所以經營每一件事都需要下很多時間及苦功。 她是個為食之人 ，鐘意去旅行，去旅行之餘會搜羅下有咩好食菜式及特別的酒，可以在舖內推介給大家。見佢一邊講一邊笑 ，到來用餐的朋友，肯定被她的熱情感染，怪唔之得坐無虛席。 ","sentiment":"Positive"}
{"text":"第一次dating 今日真系好happy，佢系第一次咁主動嚟約我，見到資訊嘅時候我真系覺得自己好似童話女主角咁，刹時間好似天都光曬，灰姑娘嘅付出終於有收穫喇。開心系一回事，不過我食飯嘅時候都系儘量矜持啲，所以即使我見到花蛤都唔敢放開嚟食，不過可能系心情影響喇，花蛤嘅醬汁都好入味，仲有些少辣味，唔見腥氣。各種海鮮都非常新鮮，瀨尿蝦都好似批量嘅咁，大細均一，肉質QQ啲，好彈牙，男神系度實在唔敢多食。皮皮蝦都好大份，不單止超級大只，我齋聞都覺得好好食，裝作唔覺意咁食咗小小，突發奇想，搭配芥末來試下，好奇怪咯，都系本嚟嘅味道正。 ","sentiment":"Positive"}
{"text":"冬日暖笠笠 呢間成日經過但係都冇去食過～ 咁今日同屋企人就一齊試吓佢啦 見今日凍凍地咁我哋就叫咗個胡椒豬肚雞煲 佢都好香胡椒味呀個湯都好好飲好夠味，冬天食真係啱晒！ 同埋佢啲雞好似食極都食唔完咁 我哋四個食都覺得好多啊 呢啲moment梗係要叫返支酒啦！ 咁我見到好多隔離枱都叫咗馬拉盞通菜咁我就試吓啦 唔怪得知咁多人叫啦，真係比出邊食嘅夠味好多！ 跟住再叫多個炒烏冬， 好有鑊氣 又唔會太油又唔會太乾身， 真係整得啱啱好！  不過佢哋呢一邊得一個員工，等左十分鐘先有人理我。如果太趕時間就唔好黎喇！ 但係野食係唔錯既！ ","sentiment":"Positive"}
{"text":"希臘風情餐廳  假日難得好天，即刻出去囇太陽，入咗嚟南丫島， 呢間充滿希臘風情既「農舍」，老闆非常好禮貌，笑容滿面 雖然去離島好似應該要食海鮮，但2個人又叫唔到咁多野， 我呢D偽文青就鍾意揀間靚CAFE坐啦 好鍾意店內既裝修同佈置，充滿希臘風， 藍色大門，白色石牆，圓圓既石凳 嚟到都係叫我最鐘意既all day breakfast（呢度叫full breakfast）， 有蛋、茄汁豆，蕃茄、蘑菇、值得一提素火腿超美味的！鹹鹹地好入味 配2塊合桃多士，上面既牛油唔油膩，搽半塊已經足夠 自選餡料奄列，揀咗素火腿同洋蔥， 估唔到份量咁多，一樣有合桃多士、沙律，份量唔少又美味呢 另外唔少得兩杯咖啡，mocha同cappuccino ","sentiment":"Positive"}
{"text":"性價比高服務好選擇多 我地一行8人去左呢間新店， 我地訂左檯，所以好快就坐定定 得食野. 先上前菜，江南八小碟 前菜已經有8款選擇 食完就上刺身，刺身不過不失. 正常放題質素 再來就係雞煲 我地order左個個BB辣試下先. 雞既份量都算多，雞件有肉，唔會太老 同市面上既雞煲差唔多 但係就任食 所以食完就馬上叫多個 再來就係美人鍋，我地先試左個湯底 味道足夠，略微稱咸.  同一時間就有海鮮拼盤，牛小排同手打丸  海鮮拼盤：有魚，蝦，蜆，墨魚，蠔  牛小排同市面上既都差唔多. 我地8個人就有2碟  值得一讚既係手打丸 足料夠味 手打丸又係任食咖 呢間店鋪仲有其他火鍋料係任食，但我地太飽，下次一定試 最後有甜品，西瓜，糯米糍，同水信玄餅， 作為成既結尾. ","sentiment":"Positive"}
{"text":"懷舊一番 朋友話最近發現有一間新嘅火鍋店，開左喺天文台道。店舖走懷舊路線。我哋兩條友仔，最鍾意試吓啲新奇趣怪嘅嘢，嗱嗱聲放工去試一試。 鋪頭係以50、60年代做裝修主題，䓍綠色喺 呢樹 theme color, 懷舊公雞碗、碟，大紅大綠熱水壺，草綠色鐵架間隔卡位，真的像身處生於果個年代，只喺冇用火水爐嚟打邊爐咋。  皮蛋芫茜湯底，清清淡淡可以帶出新鮮肉味。 打邊邊最好菜行先，雜菜拼盆最好，樣樣都有。今次拼盤仲有秋葵、南瓜條 Tim. 今次唔食牛，叫左鱔片配合皮蛋芫荽湯底，清清地。 呢個小黑喺墨汁丸，幾特別。 呢度仲有串燒食，叫了牛舌串燒，厚切幾有口感。都吾錯。 下次可以再嚟。","sentiment":"Positive"}
{"text":"「唔憂做」雲貴風 據聞雲貴風係屯門數一數二既米線鋪，而且經常「唔憂做」閉店休息星期日夜晚大約8點幾黎到，一個人亦要等大約15分鐘，已經見識到佢受歡迎既程度～  門口位亦張貼「突然」休息既日子，相信唔係平日經過或者時常黎幫襯既熟客，有機會摸門釘 餐牌簡單易明，就係不同口味既米線，配搭一餸或者另外加餸既價錢，係屯門市內都算親民 豬腸小鍋米線 - $31  等位既時候樓面已經幫手落order，唔算太食得好辣既我叫左少少辣，湯底夠濃好開胃，而米線都夠淋同入味 抵讚既係豬腸都算乾淨而唔會有臭味，為成碗米線加分 不過始終係小店，店入面環境好迫同埋都要預左同幾個人一齊搭台，所以都見唔少人係排隊等外賣 性價比咁高，終於明白點解咁多街坊排晒隊等堂食同外賣～","sentiment":"Positive"}
{"text":"Yum Yum Yum😋食麥金🍴 大角咀呢邊越來越多食肆進駐，可能因為多咗好多順路嘅關係，多嘢食就當然方便左呢一區嘅居民啦，今日跟個朋友來試吓一間新開嘅馬拉特式咖啡室「麥金.麥金」，聽個名已經覺得好得意🤗 門口個招牌好有懷舊味道，金漆招牌，裏面嘅裝修我第一個感覺覺得有啲似葡國餐廳，牆上面掛咗好多寫住食物嘅牌匾，乾淨企理，感覺都幾舒服😌 首先梗係要試吓佢哋嘅招牌肉骨茶，真材實料，肉骨一啲都唔肥膩，啖湯好潤好甜，送飯一流😋 另外佢哋嘅招牌芽菜雞飯，最值得一讚嘅係個黃姜飯，好香好夜魅，根本淨係食飯都已經好好味，雞肉又嫰又滑，再配埋杯凍怡保白咖啡，真係相當有馬拉嘅風味😍 跟餐可以加$21元，就有呢個秘醬玻璃魷魚通菜，辣辣地，食落開胃又惹味，推薦👍🏻 臨尾嘆埋佢哋嘅咖央多士和拉茶，咖央多士個醬調校得味道相當好，拉茶夠哂滑，起哂泡，鍾意飲奶茶嘅包你鍾意，掂呀😬 雖然呢間餐廳開咗冇幾耐，但見佢都好多客人捧場，仲已經係熟客，睇嚟遲啲一定會排晒長龍等位🤗","sentiment":"Positive"}
{"text":"美味越菜  朋友話想食越南菜  佢要來九龍灣做野  約左我來呢間餐廳食飯 呢度環境好舒服 有好多卡位 呢個set包埋野飲  可叫d特飲  唔錯 香茅雞鎚撈檬 $59  炸雞鎚炸得金香  食落肉質唔錯 順化牛脊湯檬 $75  朋友鐘意食牛肉  叫左呢個 湯底唔會太辣  飲落好香  酸酸辣辣非常醒胃  牛丸好彈牙  牛肉唔會煮得太熟  剛剛好食得  口感唔錯 水晶軟殻蟹米紙卷 2條 $72  炸過gei軟殼蟹非常鬆脆 越南啤酒 $38 朋友鐘意飲酒  呢個幾易入口 加$5 龍眼海底椰蜜   我最鐘意飲d潤喉gei野  呢杯好正  唔太甜 好潤 多料又美味 整體我地幾滿意 呢度有好多嘢食  不過我地得兩個人所以叫得唔多  有機會多d人來食可試多啲唔同嘅嘢 ","sentiment":"Positive"}
{"text":"平靚正日本 平時食日本野太多數都係去啲大型連鎖店，貴得黎又未必好食，今次去依間開咗無耐既日本料理小店試下，睇下有無驚喜。 店舖面積唔大，但都坐得舒服，牆上有個廚師推介既黑板，我就一於係上面揀一樣試下。  就試下牛鍋丼睇下係咩啦。 原來係煲仔飯咁樣，感覺好特別呀，好有特色既一道菜。置於味道呢，一啲都無令人失望，牛肉粒好好味，有肉汁，質地鮮嫩，唔係普通貨色。飯配上牛肉汁同雞蛋，味道濃郁，食唔停口。 仲叫咗兩個小食唔使咁dry。雞串就無咩特別架喇，牛舌我就會推介，厚切質地柔軟，牛味濃郁，有啲入口即溶咁。 最後，黎得食日本野點少得刺身吖。 叫咗個特級刺身連海膽，依個價錢黎講真係無得輸，件件都係厚切，食落新鮮，完全比得上高檔次既日本餐廳，都算驚喜喇。 ","sentiment":"Positive"}
{"text":"小西灣晚餐食咩好 小西灣的餐廳唔多，黎黎去去都係果幾間。 旺旺都算係多人食的餐廳，長期滿座。 今晚屋企唔想煮飯，就黎左食。 我哋大約八點鐘到，都要等大約10分鐘先有得入。 叫小菜加$13有個白飯同中湯。 京都肉排 ($69) 份量睇落有啲少，不過肉排炒得都有鑊氣。 滑蛋炒蝦仁 ($78) 中意佢個炒蛋好有火侯，夠曬穫氣，啲蛋味道同平時食果啲唔同，阿媽表示呢一種應該係美國蛋，不過係咪真我就唔知啦。 另外蝦都夠大隻，唔錯。 西蘭花炒班片 ($83) 唯一嘅敗筆係班片炒得略為有啲老，咬落去質感好鞋。 西蘭花就正正常常，都唔錯。      ","sentiment":"Positive"}
{"text":"輕盈晚餐 上星期晚約左個fd係黃竹坑做gym，做運動前食少少野，見到one island south 有間食意粉好似唔錯就黎試下。 卡邦那扁意粉配溫泉蛋 呢個carbonara 芝士好濃，但又唔會覺好漏，仲好多煙肉添，加埋溫泉蛋既蛋黃汁，將成個意粉既味道昇華 意大利雲吞 薄薄既雲吞皮加埋Ricotta cheese，配上香草忌廉汁，味道非常好而且食左幾塊都唔會滯。 Opera cake 最後仲忍唔到叫左件opera cake 食，呢個蛋糕係法國都幾傳統既cake，蛋糕入面有大概六層，分別係咖啡味既海綿蛋榚、朱古力同慕絲，好香甜既蛋糕。","sentiment":"Positive"}
{"text":"開胃濃番茄湯 一早起身無咩胃口，行過見到呢間主打食番茄嘅，於是決定試下。餐廳主要推薦番茄湯底，我同女朋友每人叫左一款。 犇犇有禮，番茄湯好濃郁 除左番茄味之外，仲有好鮮甜嘅肉味，令到番茄湯更野味 牛面頰、牛坑腩、崩沙腩，應該慢煮左好耐，肉質好淋，有種入口即溶嘅感覺 女朋友叫左田園風番茄濃湯麵，本身湯味已經好濃郁，再另外加埋番茄，正呀 我哋仲叫左2款小食，炸腐皮墨魚蝦條、慢煮麻香瑞士汁雞翼。雞翼有小小麻辣味，而且都係經慢煮出黎，好好味 呢度嘅飲品都偏養生，而且係用自己設計嘅玻璃樽。我飲嘅檸檬雪梨露，小小酸，小小甜，好開胃；加上每一啖都有好豐富嘅雪梨融，好有口感 最後埋單每人100，性價比好高 ","sentiment":"Positive"}
{"text":"平靚正海南雞飯 好耐之前已經聽聞太安樓有好多好嘢食. 今次朋友就帶咗我去食依間海南雞飯.  8:00pm仲係有超多人排隊, 不過好快就到我落order. 依度可以揀堂食或帶走. 大部分食客都係揀帶走, 因為堂食嘅位唔多.   海南雞飯 (HK$35) 加雞 (HK$8) 依個海南雞飯真係冇令我失望. 油飯份量多, 同埋好香. 雞肉好嫩滑, 而且冇骨. 另外, 個飯跟兩個醬汁. 我比較鍾意點黑醬油加薑蓉. 不過, 我覺得唔點醬都好好食.   總括來講, 海南雞飯真係好好食, 值得再試. 不過堂食嘅位置唔多, 下次可能會考慮買走.","sentiment":"Positive"}
{"text":"任食五花肉😍服務細心 只是來食過兩次lunch set, 今次係因為韓國五花肉節(?)以優惠價$99任食五花肉😄 最初以為份量得好少，同埋會好嘈好多人秩序會大亂，入到餐廳雖然多人，但係一啲都唔嘈。 五花肉嘅份量俾得好多，每塊都好厚同無調味，有韓式粗鹽同埋辣豆瓣醬自行調味。雖然有啲韌，但以咁嘅價錢算好好。泡菜同埋其他前菜都可以refill，生菜同埋沙律都好新鮮。😋 最值得一讚嘅係待應態度都好好。有一位中年嘅短髮姐姐態度好懇誠細心，不時留意住我哋有冇嘢要加，感覺好似喺屋企食飯咁親切😊 (對比之下有時後生嘅侍應都唔會做得咁細心) ","sentiment":"Positive"}
{"text":"方魚肉碎粥真心正 好耐無食過美心中餐，約左friend試下潮庭。平日唔使等好耐就已經有檯。坐低就俾一小碟前菜你，都叫做有少少特色，唔會淨係得花生～   order咗兩道主菜。感覺略為重口味。好辣的我本身預「川椒雞」會有四川果種味道，但係辣味不足，有少少失望。不過「方魚肉碎粥」好有驚喜wor！真心覺得好食。一路食一路有好多肉碎同方魚，唔使驚食到尾無晒材料！「潮州魚蛋河」都算足料，如果湯底濃返少少就perfect啦！   其實每一次食美心中菜都好期待甜品環節。只要見到「楊枝甘露雪糕」就一定會點。不過分量唔夠，一個人起碼食到兩個，哈哈！ ","sentiment":"Positive"}
{"text":"有得唱k包場 步入店鋪已經有支咪，而且堅料黎，可以唱歌，因為鋪唔大，如果人多去食包場就可以唱，仲有大電視播店歌。 流心皮蛋，半流心既皮蛋黃漿好好味，而且好彈彈下。 蒸~蒸~蒸 蒸老虎班，魚肉結實有咬口，而且好嫩。 北寄貝和蕃薯貝，有兩種貝殼類，好鮮甜，而且肉質好爽，最重要處理得乾淨，冇沙的。 好大隻雪耳，好似花球咁靚，配上鮑汁味道幾特別。 蟹肉海膽粉皮卷，入面釀滿蟹肉海膽，在口腔散發住味道，真係好正好滿足。 蒸豆腐，賣相唔錯，外表藍色係因為加入左葉豆花原素，好滑。 本地雞，肉質好嫩滑，唔鞋口。 龍蝦粥，之前所有食物蒸氣水份滴在粥入面，湯底充滿海鮮味，再加埋龍蝦，夠厚啖啖肉。 ","sentiment":"Positive"}
{"text":"好食放題 今日難得放假.可以約朋友一齊去食飯!我哋揀咗食放題，呢間放題既地方就喺葵芳 叫做（夢工房） 。 一上電梯就會見到, 呢度地方都算大一入到門口就見到有架爆谷機 ，可能方便比大人或者小朋友做餐前小食 。 呢間有好多唔同嘅嘢食分別有火鍋， 刺身，壽司，鐵板燒，甜品，焗蠔。 我哋叫咗花之戀同埋帶子，雖然唔係好大件但係味道好好。  依度d天婦羅好好吃，熱辣辣同埋好脆。 之後叫了芝士焗蠔味道就比較淡， 反而好鍾意個蒜蓉焗蠔 味道正。再之後食咗雞軟骨同芝士焗菇，都好香口。 佢仲有好多甜品雪糕同汽水揀～推介","sentiment":"Positive"}
{"text":"味道唔錯嘅主題餐 今日嚟到迪迪呢呢個主題樂園，係lunch嘅時候試咗兩個set就係：烤薄牛扒跟炸薯條， 皇室肉丸意粉，餐飲可樂。   起初諗住嚟到呢啲主題餐廳，都只係貴得嚟又唔好食㗎啦，點知呢！！！！兩個餐真係有驚喜。 味道對版得嚟又真係 ok喎，份量都畀到足。 唔錯唔錯  1. 烤薄牛扒跟炸薯條 （$155）： 佢個名係擺到明改錯咗啦，其實塊牛扒一啲都唔薄，係一個正常嘅牛扒。薯條又有好多好多。 2. 皇室肉丸意粉（$132）： 意粉嘅味道只可以用ok去形容，無咩特別。  ","sentiment":"Positive"}
{"text":"隱世小店，誠意之作 要不是有天無聊經過，也不會發現這間低調的小店，見佢成日爆，有幾次好奇心下，想walk-in 試，都無功而返，因為一定要訂位先可以食到  真係咁巴閉？唔順氣決定早啲訂位，好野，成功！  小店只可以放五張枱，坐滿大概唔過20人，每枱有個蒸鍋，當到你預約時間，店員會先開鍋，免得等太耐 餐單有兩款選擇，係已經set好晒既，貴啲嗰個一2人餐6百幾唔洗加1,就已經有龍蝦，成候魚，鮑魚，好多貝，爆膏蟹同蝦，仲有半隻雞，加埋個粥底，真係爆肚 海鮮因該係店主即日採購，所以勁新鮮，唔點野都好鮮，雞係新鮮雞，勁好食！ 店主仲會將當日有多既海鮮送俾食客，超有誠意 仲建議大家食唔晒打包，粥我攞走第二日lunch仲勁鮮甜  見佢無雜誌訪問都日日爆滿，就知係正野 ","sentiment":"Positive"}
{"text":"必飲凍朱 🎉 品香樓 同同事們聽完talk後，一行10人去左附近品香樓食晚飯，本身訂位時只訂了5位，好好彩加到10位都即刻有位。 我地目標明確，所以一坐低已經可以9秒9落單。  南乳雞翼 大大隻雞翼，炸到勁脆，南乳味香濃！ 豉油皇生蝦，蝦好大隻，連d殻都可以吞埋 火焰蜜椒牛柳粒 上碟時大家都睇到嘩嘩聲，唔知係咪影相影得太耐，牛柳粒有d過左火喉 風沙雞皮脆肉嫩，好食 椒鹽九肚魚 熱辣辣，外脆內軟 生炒骨 唔係間間小炒都做到好食既生炒骨，品香樓呢個真心不錯，脆卜卜，唔會比d汁整到淋曬，大推！ 豆豉鯪魚油麥菜 豆豉鯪魚少左d，但味道OK 魚香茄子🍆 呢個不用多作介紹，送飯必備 人頭一杯凍朱 究竟品香樓一日會賣出幾多杯凍朱呢？好好飲呀 ","sentiment":"Positive"}
{"text":"平民海鮮小菜食店 與同事四人一齊想去食海鮮，就諗起哩間食店，一定要先book枱，預留海鮮，店員就會攞啲靚貨去煮。 先嚟過花生雞腳湯，暖吓個胃。 之後好快就送上椒鹽飽魚，香口得嚟，飽魚唔太乾身，送啤酒一流。 蒜蓉粉絲蒸扇貝 三樣精萃夾到絕，蒜蓉香味撲撲，粉絲盛載滿滿，大大粒扇貝，鮮甜入味。個個讚不絶口！ 胡椒猪肚大蜆湯 好在有哩個大蜆湯，中和番啲酒😋😋😋，鮮味足，我自己就飲咗好多碗，邪惡嘅豬肚，入口彈牙，真係大滿足。 另外兩個餸忘記拍照。 薑蔥煮蟹，呢期啲蟹有靚膏。 蒜蓉班塊抄西蘭花，魚塊淋身。","sentiment":"Positive"}
{"text":"悠閒二人下午茶$198+10% 星期日同媽咪黎左Wildfire High Tea,叫左個二人下午茶,餐飲要凍咖啡同凍果茶 侍應介紹個 係用凍檸茶做底,再加Lychee Puree同埋其他果汁做成o既。佢好落力sell話好好飲,咁我就試下啦。上枱啦,杯果茶真係好好飲,好fresh,又有少少Peppermint o既味道,又唔會過甜,勁  個二人下午茶,有個8吋大o既pizza,我地揀左 。Pizza又薄又脆,雜菌味好出,加上Parma Ham o既咸香,好係好好味  下午茶二層架o既下層係盛載咸點同甜點,咸點包括 。甜點包括 。 先講咸點,咸點總括黎講好好食,特別出色o既有炸雞膇同香煎紐倫堡腸,炸同煎都恰到好處,好惹味。甜點就一d都唔好食,全部過甜。 ","sentiment":"Positive"}
{"text":"鄰近旺角的休閑好地方！ 喺何文田嗰邊睇完啲寵物野，又熱又攰天氣又差，搵間舒服啲嘅西餐廳坐下飲杯嘢涼下冷氣。其實個地點更加鄰近旺角東同埋旺角站，行幾分鐘就到，一啲都唔遠。 餐牌選擇都有好多，下午茶都好抵食，不過唔係太肚餓所以就志在飲杯野坐下嘆下就算。 見到佢咖啡來都有好多選擇，最後就揀咗一杯熱嘅玫瑰拿鐵☕  賣相好靚，上面有個心心，仲有啲乾嘅玫瑰花瓣襯托，令人心情舒暢。 咖啡同埋奶味嘅配搭好適中，所以飲落味道香濃之餘亦都有奶嘅甜香，而且不失咖啡嘅香濃味道，整體不會太甜，口感香滑味道剛好。最啱行街行到攰入嚟抖下！ 裏面裝修設計簡約有特色，也有不少食物選擇，午餐、下午茶或者晚餐都有唔同選擇可以參考一下。 ","sentiment":"Positive"}
{"text":"超新鮮 昨日喺元朗探完老師之後， 便順道入流浮山食海鮮。 我哋一行六人首先拍好架車，其中有些餐廳消費後可以免費泊車。 朋友話歡樂麻麻地，所以我就去返上次食過的明記，因為佢對面就有一檔好新鮮嘅海鮮畀你揀！ 聖子同扇貝真係超大隻！ 仲有好多唔同嘅海鮮。 但係因為我哋得六個人，所以只係隨便揀咗一啲！ 揀咗我哋想食嘅嘢，佢就拿到旁邊嘅地方加工， 當然要另外收加工費啦！ 這個豆腐芥菜海鮮湯係送的 這個花甲粉絲 一點沙也沒有。。。超甜 朋友話一定要食蠔，所以叫咗個薑蔥煀蠔 白灼東風螺， 朋友一路食一路不停叫好好味！ 所以最後叫多一碟。 豉椒聖子普普通通 蒜蓉蒸粉絲扇貝， 十級推介超好味，超大隻！ 油爆奄仔蟹 內裏的膏軟綿綿超甘香 最後他們也送上飯後水果。 這餐的海鮮 大餐盛惠HKD2500 ,已包括大約HKD600的加工費！ 食完當然唔少得出去外面買一些海鮮乾貨 同一些小吃！ ","sentiment":"Positive"}
{"text":"平價晚餐 放左工去淘大睇戲 所以決定係淘大戲院附近搵嘢食  經過見到門口擺咗啲Menu 見到價錢又平價 啲圖又吸引 所以就入咗去試吓 同朋友兩個人嚟食 甘啱見到有個孖寶套餐 可以揀兩樣小菜 送湯同白飯 好似幾抵 然後就嗌左啦  嗌左無幾耐 就已經有兩個湯上嚟 因為其實湯同飯都已經預先整好 一落咗就可以即刻裝同上 甘啱肚餓咁快有嘢食真係太好啦🎉 個羅宋湯好足料 每啖都有椰菜 蕃茄或者薯仔 所以好夠味好濃😋😋 話咁快就蒸左條魚上嚟 其實我最鍾意蒸魚落豉油 因為豉油蒸魚真係令到條魚嘅鮮味好突出 一啲都唔腥 再加上熱辣辣 用嚟撈飯真係一流 食多咗好多飯啊👻 仲有一個海鮮雜菜煲 特別要讚一讚啲海鮮夠晒新鮮 冇雪藏味 食到海鮮嘅原味冇味精🤩  啲雜菜又煲得好稔 好容易入口  唯一爭左就係粉絲吖🤥 加埋粉絲就一流 大份又平價👍🏻 ","sentiment":"Positive"}
{"text":"隱世小店 荔枝角長沙灣呢頭真係好多野食 如果唔係OpenRice左 經過應該唔會睇到呢間舖 因為條街中間無啦啦有個凹位 有啲凳比人休息下 後面就係呢間小店 簡直就係隱世小店  馬拉喇沙湯麵 配秘製豬軟骨 🍜喇沙湯底唔算好稠 但幾濃味😈 唔係太辣 油麵米粉混合 口感豐富左 米粉仲要好掛湯 豆卜吸埋啲湯 芽菜爽口 🐷秘製豬軟骨 果然係招牌 軟骨好淋好入味 四十蚊到就有一碗 包飲品 麵量仲要唔少 係幾抵食 泰式魚餅 +$16 🐟魚餅彈牙 配上泰式酸辣醬 幾惹味 印度薄餅配青咖喱汁 +$16 🌮薄薄一塊 外層都算酥脆 內層軟熟 唔太油膩 如果青咖喱汁多啲就好啦","sentiment":"Positive"}
{"text":"始終鯉魚門海鮮最好 每次去鯉魚門都好開心 因為除咗有海鮮大餐食，通常都會有開心嘢慶祝！  今次都唔例外，預祝姨姨生日🎂  記得去對面間「大班」海鮮舖買海鮮，因為老闆祖哥會送好多嘢：花甲、海鮮湯、炒飯、炒菜⋯⋯  祖哥今次推介我地食牡丹蝦刺身🦐原來新鮮剝嘅牡丹蝦同平時日本菜食果d好唔同！個新鮮程度係兩回事！蝦肉超級爽、甜、彈牙！ $380斤 抵食過龍蝦刺身！   去鯉魚門食飯，點少得椒鹽瀨尿蝦  好耐無食砂糖皮蛋！靚皮蛋 餐廳座位闊落，乾淨，侍應換碟都換得好密，服務好好！值得再去幫襯！ 食咗咁多嘢每人都唔洗$600，都算抵～","sentiment":"Positive"}
{"text":"好好享受慢煮的嫩滑 下午時間經過甚有格調嘅餐廳， 就決定入去試試～ 見到menu有慢煮日本優質豬豚肉就已經心動， 因為覺得只有慢煮，先可以令豬扒整得最好食～ 二話不說就叫左  餐前黎左個蘑菇湯，小粒小粒嘅蘑菇粒， 飲飲下主角就黎～～ 賣相不錯～紅紅綠綠嘅點綴， 配上蜜糖芥末燒汁～ 一切之下，就知無揀錯 一啲都唔靭，切開重見到嫩嫩嘅淺粉紅色肉質， 唔好怕係未熟吖！靚嘅慢煮豬先會咁  齋用低溫慢煮d肉會鞋口， 要先用鹽糖水醃幾個鐘先可以煮， 花時間不過好健康 盡見師傅心機～ 最後黎左杯藍梅梳打～～飽飽 餐廳上嘅休閒，店員同街坊嘅好感情， 令人甚有親切感～ ","sentiment":"Positive"}
{"text":"泰好啦 係深水埗食完 tea，跟著遊車河，都吾知晚餐去邊度食好。諗起同事話火炭D工商業大廈好多野食，咁就上 openrice 睇下火炭又咩食，就搵到呢間 Mee... lemongrass 啦！搵完食咩，就梗係要搵埋泊車啦！商場消費滿$200免一個鐘。附近亦有標位。   Mee... Lemongrass  店舖好闊落，可能比較晏，得四成滿。餐牌都好多選擇，老公話吾係好肚餓，所以叫左兩碗粉面。都幾大碗，又多餸。 特色牛骨湯河，有牛筋，牛腩，牛柏葉，牛丸，肥牛，每樣都兩三件。湯底好牛好好味。👍  海鮮喇沙，有蝦，魷魚，蜆，豆腐卜，魚蛋，雞蛋。喇沙湯底亦好惹味😋。   六七十蚊碗，好抵食。最後埋單仲送芒果糯米飯coupon。 ","sentiment":"Positive"}
{"text":"細味傳統 水滾茶靚 「蓮香樓」改名為「蓮香茶居」後第一次嚟飲早餐, 感覺一切如常, 同樣係水滾茶靚！  茶樓依舊滿座, 洋溢著熱鬧氣氛。 點心車一出, 大家蜂擁而至嘅場面令人回味。想拎到心頭好就要無時無刻留意人群動向, 眼明手快一點啦！   好不容易先拎到幾籠！！  蝦餃晶瑩剔透, 蝦肉爽脆彈牙, 加上係新鮮出爐, 特別好食！ 豬肚超大塊, 咬落煙煙韌韌, 嚼勁十足, 仲非常入味。 燒賣餡料嫩滑, 帶有少少肉汁, 鮮味得很。  叉燒酥外皮夠酥脆, 但餡料偏少。  可惜, 最後都等唔到我最想食嘅鵪鶉蛋燒賣, 唯有下次再嚟！！","sentiment":"Positive"}
{"text":"好味😋經濟實惠👍🏼 樂富中心大裝修完我都好少再行，🤔但我知道個到多好多食肆。所以今日就黎呢到explore 下😎，佢有好多大型連鎖餐廳嘅分店。🙈咁黎到呢到就梗係唔想再食呢d啦，見到呢一間幾多人食😏仲佔左兩個鋪位 ，就入左去試。果然冇伏👍🏼。 環境幾好，座位寬敞，野食方面種類都多，碟頭飯咁。👍🏼 我地叫左個咖喱雞扒飯同西炒飯。 西炒飯嘅料都夠，有蝦、有腸、火腿、雜豆等等 ⋯⋯ 乾濕度岩岩好，整體黎講係幾好食嘅。👍🏼 咖喱雞扒都ok。咖喱夠香小小辣，😋至於個雞扒就煮得有d老🙈。 我覺得係抵食嘅因爲都幾大份👍🏼👍🏼。","sentiment":"Positive"}
{"text":"食物質素一流，值得再試 鮮有過黎土瓜灣食野，今次有朋友推介，特登過黎幫襯。 呢間餐廳剛剛裝修完，環境好企理好乾淨，坐都坐得好舒服。 首先係呢個花膠烏雞湯，如果想飲湯的話，記得book枱果時一定要Order定。呢個湯啖啖精華，連雞骨都煲到好林，好夠火喉！ 同朋友都係勁中意食海鮮的人，所以今晚的餸菜都係以海鮮為主。 首先是胡椒濃湯浸大蜆。估唔到個濃湯咁好飲咁香甜，有胡椒的香，亦都有大蜆的鮮甜，依家諗返都好回味。 跟住就係雙蚌炒露荀。兩種蚌都好新鮮爽口，加埋黑松露的香，直頭一流，不可不試！ 蒜蓉蒸帶子：帶子大粒都呢！啖啖肉，好鮮甜彈牙，加埋吸晒肉汁的粉絲同金菇，真係一流！ 另外呢個炒蟹同蝦多士都嘩左一聲，隻蟹啖啖肉之餘，仲要爆膏，而個蝦多士就脆得黎唔油膩，好味呀！ 總括黎講，今晚的食物質素一流，環境舒服，招呼周到，已經推薦左俾啲親戚朋友啦！","sentiment":"Positive"}
{"text":"期間限定買一送一龍蝦包 最近見到Girl Boss by Master Kama做緊龍蝦包買一送一優惠，我呢個龍蝦迷梗係要去食吓啦！放工後去左荃灣廣場分店，餐廳裝修以粉紅色為主，好靚啊，啱哂鍾愛粉紅色嘅女生黎打卡影相 龍蝦包 每日限定發售的龍蝦包，買一送一$188有兩件，由2月16號起至3月31號止。烘烤得酥脆的牛油排包，內裏夾住大大舊去殼龍蝦肉，每啖都係龍蝦肉嘅鮮味，內裏仲有適量沙律醬同生菜，更加滋味！買一送一真係好抵食啊 松露薯條 每位加$15仲可以享有無限refill松露薯條。黑松露平均地沾上每條幼身薯條，使到薯條更加香口好味，陣陣松露香 芝士蟹肉釀蟹蓋 蟹肉加入鮮忌廉製成creamy蟹肉，面上再加入大量芝士焗香，造成拉絲效果，充滿芝香，好邪惡又美味呢！ 煙肉芝士焗啡菇 新鮮大啡菇加入左大量煙肉、蘑菇、蕃茄蓉同芝士後烤焗，食材嘅味道配搭得非常好，好juicy又鹹香，正哦 Cappuccino 咖啡同牛奶比例啱啱好，濃厚醇香，好好飲 ","sentiment":"Positive"}
{"text":"蠔仔粥無得輸 工作中午餐，去到呢間細細的小店食粥，店面細，桌椅好迫， 簡單食店格局，本來坐靠醬面壁位，不過冷氣機滴水坐唔到，湯飯\/粥款式比想像中多，又有一兩款飯，店面只有一個叔叔，廚房一個男仔煮飯，我哋人多，好在廚房快手，都唔使等好耐！ 蠔仔肉碎粥（$45）嘩，好豪華，根本唔係蠔仔，成碗都係大大隻蠔，蠔肉鮮嫩，又無蠔殻及沙，好鮮好味，粥底其實似湯飯，米飯索晒湯，加上菜碎同青蔥，好香好味！湯底鹹香夠味！好開心好味！  同事食： 鹹菜胡椒豬肚豬腸泡飯（$40） 台底蚵仔煎（$30） 汽水（$7）  蠔仔粥好味，店員叔叔有禮有笑容，知我哋人多一齊，盡力安排我哋坐一齊！幾nice  店家無廁所，要出外去公廁！  蠔仔粥無得輸 ","sentiment":"Positive"}
{"text":"人來人往既懷舊車仔麵店 呢日約左朋友係大埔食晚餐，俾呢間好有特式既舖頭吸引左入去個裝修好特別！ 睇得出花左好多心思落去， 完全凝造到＂舊香港＂既感覺  ７點幾黎到都幾多人等位，不過舖頭細細間 可以係出面一路等一路寫定想食咩 我地諗好左之後好快都可以入座！ 我叫左個金牌麻辣汁既湯底，再加小小小辣 兩餸：滷水鮮豬大腸、蝦條卷 豬大腸洗得好乾淨，味道一流！ 朋友就叫左個美顏清湯，個名又幾得意喎～ 兩餸：醬燒豬頸肉、陳皮魚蛋 我試左塊豬頸肉，好入味！ 加左８蚊要個豆漿，食到熱熱地飲住杯凍既豆漿都幾正！ ","sentiment":"Positive"}
{"text":"原本數瑪港都有日本野食 | 奧壽司 假日，我同朋友一齊去左數碼港睇戲，期待已久既「與神同行2」終於上映了~ 在睇戲前，我地諗坐預先食左午餐先，行下行下就搵到呢個地方～ 餐牌上有太多選擇，我地唔想諗，就叫左一個壽司盛$238~  一共有9款壽司~   講到最吸引就係海膽壽司，入口即溶! 帆立貝同吞拿魚亦都很鮮美～  刺身盛合 $220 ，有7 款刺身，吞拿魚很肥，蝦亦甜美。 帶子亦有陣陣海水味～～墨魚仲好新鮮！！  清酒煮蜆$68  蜆既份量很多，沒有沙，清酒既味道亦很入味。  炸魷魚鬚 $58  魷魚鬚金黃香脆，食唔停口～ 燒鯖魚 $78  燒鯖魚表皮脆脆地，仲啖啖肉～  最後仲叫左一Ｄ既串燒～   串燒非常惹味，唔會太乾仲好JUICY，我覺得燒得最出色既就係腩肉串同雞腎！！ 食完就去睇戲lu~~           奧壽司 地址：薄扶林數碼港100號數碼港商場307號舖","sentiment":"Positive"}
{"text":"第1次食沾麵，濃湯惹味，香燒黑豚肉 幾年都獲得米芝蓮榮譽，晚市時間大約7點半排隊，等左15mins左右，都算快。上菜速度都快，而且食客食完就走。 叫左 ， 。  燒過之後較香口，麵身比沾麵硬d，個人鍾意硬身麵條。而且湯底鮮甜，飲完唔會口乾。大量蔥花伴麵食一流。仲伴埋流心蛋。價錢雖然貴，不過一試無妨。 可以揀100\/200\/300g麵量，揀左300g，份量真係好多，男仔一定夠食。第1次食沾麵，如果麵條冇浸落湯食，齋食會淡，冇咩味道。沾一沾湯之後，麵條即刻吸哂d湯，濃郁好多。湯底仲有d肉，荀，都有流心蛋。個湯濃郁，食清淡既人，可以叫淡湯，相對冇咁重口味。 ","sentiment":"Positive"}
{"text":"😍永遠最愛嘅糖水鋪 每次經過糖黐豆 如果見冇乜人 都會忍唔住衝入去食反碗糖水😂其一 係食回憶 另外啲嘢食真係好好味🤤 - 📍芝麻多士👍🏻👍🏻😋 係每次去都必叫 切四角 share食😍 多士焗到啱啱好 香脆 然後上面嘅芝麻醬份量 剛好 好香芝麻味 又唔會好甜 - 📍店三寶 可以一次過試晒 心太軟 檸檬撻同蘋果金寶😍真係三款都好好味 唔會死甜 好香 一啖tart一啖雪糕 好正🤤如果雪糕再大球啲就好啦🙈😛 - 🐷: 由細幫襯到大個 甜品嘅水準仍然保持到🤤每次食完都會好開心😛 始終係半山 甜品嘅價錢都唔會太平 但一分錢一分貨 如果唔好食又點會成日都要排隊吖😭 真心希望糖黐豆可以長做長有😭😭💕","sentiment":"Positive"}
{"text":"很有質素的可頌 本身對於可頌沒有太大興趣，不過呢間台灣過江龍來勢洶洶,所以經過就試下佢既真偽。一開頭諗住只係試雪花檸檬,點知見到期間限定既蘋果可頌,就俾\"期間限定\"4個字吸引住。最後買左一個蘋果可頌一個雪花檸檬。先講下蘋果可頒，其實有D SURPRISE佢D果肉係凍既,本身以為會好似蘋果批入面D料咁。個可頌整體味道好好,唔似平時個D牛油味太重,只係本人覺得如果D蘋果料係熱的話可能會更好。比起蘋果可頌，我較為欣賞雪花檸檬，因為食落完全唔怕膩,同個檸檬味好夾,上面個D檸檬ICING 完全唔會太甜,中意酸酸甜甜既朋友必試。 ","sentiment":"Positive"}
{"text":"唔錯既vegan餐廳！ 前個排陪個vegan既friend去食，下午都ok多感覺上係上班族既人去食，不過等位等左一分鐘都冇已經有位。不過個位真係有d釣腳都有少少難搵lol 見到好多人食咖喱所以我fd叫左咖喱而我叫左個白汁蘑菇意粉。咖喱好好味，雖然係vegan既但係d香料味好香，飯係有溝紅米，成個感覺好健康。我個蘑菇意粉都好味，唔講根本食唔出係vegan既，d汁好creamy同埋蘑菇好多。不過係整體份量有d少，但係$50左右加埋有杯野飲其實都ok既。只係佢其實過條馬路就係d平餐廳所以其實都算set得貴貴地咁。 ","sentiment":"Positive"}
{"text":"深水埗抵食麻辣米線 今日要去深水埗買電話卡 行行吓有啲肚餓就諗住食晚飯 因為剩係得一個人諗住求其食下 本身我都幾鍾意食有湯嘅嘢 特別係酸辣米線嗰啲 我係香港仔南記嘅粉絲  所以行到呢間南昌見到冇乜人都入去試吓啦 因為喺門口我見到有麻辣米線所以好吸引 價錢又唔貴都係$32姐  我就叫咗個麻辣鮮魚片加豬潤加牛肉米線 &42+10 另外在叫咗個麻辣金錢肚$30 嘢飲呢就叫咗杯懷舊紅豆冰 $+10 本身我諗住應該係個米線最好食 但係估唔到個紅豆冰出奇意外勁好飲 佢嘅淡奶係搞得啱啱好 配埋啲紅豆又有口感又好味唔會過甜  當然米線都唔差不過我就覺得個先魚片有少少腥 豬潤呢都正正常常唔算特別出色 不過個牛肉呢就好有牛味 正 咁嘅價錢可以話好抵食  金錢肚都夠啦同埋配埋啲配料好爽口  呢間野我後尾過咗兩日都去食多咗一次 唔差唔差 ","sentiment":"Positive"}
{"text":"飲酒加串燒 差不多宵夜時間嚟到大埔，行過太和中心原來有間芝加哥串燒酒場。我地叫左6樣燒物，其中最最最推介俾唔食魚既朋友就係條燒喜知次一夜干，非常驚喜肉很甜，絕對一d都唔腥👍.另外幾樣仲試左燒汁銀鱈魚，香蒜芝士燒大虎蝦，鹽燒多春魚，燒汁牛仔骨，枝豆，同埋情人最愛既日本一口蕃薯仔。本來還期待住大啡菇，可能太好生意漏了單，唯有下次再去食喜知次既時候再試啦😁。最後埋單時，侍應哥哥突然送上兩杯泡泡Kirin Ichiban話請我地飲，很窩心，見過咁多次都未試過，原來係甜咖好好味啊👍 ","sentiment":"Positive"}
{"text":"快餐之選 小西灣富怡樓下小店食肆選擇不少，但新橋美食經常是我的第一選擇。上次試過豬扒炒公仔麵，火喉夠，豬扒惹味份量夠，公仔麵夠乾身，上枱時香氣撲鼻。今次就試咗黑椒豬扒炒飯，加咗$6轉炒底。個黑椒汁其實都夠啦係我接受到嘅辣度。豬扒都唔錯，但係份量真係多到夠兩個成年人食，比出面的店鋪多好多。唯一可挑剔嘅地方就係個炒底炒得唔夠乾身，啲飯多左小小濕氣，如果夠乾身嘅話我相信成個飯會好好食。不過成個餐連埋炒底再加野飲都只不過係$40左右，我覺得性價比非常高。食完呢碟飯真係飽咗幾個鐘，連晚飯都唔想食住。 ","sentiment":"Positive"}
{"text":"《有誠意既泰式船河🥢》 泰國既船河真係好好食。返到香港都想搵返泰國既味道👅 今次呢款船河唔係完全似泰國口味..不過都好味🤤加上材料十足* 💰 $75\/set 泰式船河 + 🍹Ice Fruit Tea Lunch走去試下RePublic個泰式船河🥢 船河絕對唔係細碗..份量十足~有牛肉..牛丸🐂同炸豬皮，食之前先試一啖湯既原汁原味.. 之後加埋青檸汁🍋牛肉夠淋身既，唔會有韌既感覺。 牛丸係爽口又有牛味👍🏻兩款牛都幾好! 另外炸豬皮浸小小湯食，別有一番風味~ . ..……………………  👱‍♀肥妹小編 ......................... ","sentiment":"Positive"}
{"text":"豐富既午餐😋 同朋友係觀塘做完運動，朋友話有間餐廳想試下，咁做完運動又有d肚餓，咁就唯有成全我朋友啦~可能因為時間尚早既關係，上到去都未有人🧐 上到去見到環境其實都不錯，坐落都好舒服😌 我同朋有各自都叫左一個餐，落order無耐之後，就有精緻既餐前小食送上😌 哩兩個野菌撻雖然細細粒，但係味道非常不錯，香甜味美 朋友話哩個沙律都幾好，d菜都新鮮👍🏻 終於輪到主菜，朋友既龍利柳卷，肉質嫩滑，調味岩岩好，唔會過鹹 我既羊排就揀左7成熟，廚師既水準亦都不錯，真係岩岩好7成熟，不多不少，海蝦都非常新鮮，值得推介👍🏻 值得一提既係，哩間餐廳既員工係我既主菜上枱後亦非常貼心問我需唔需要芥辣同薄荷醬，非常好既服務👍🏻 總括而言，我一定會返黎再食，有好食既食物，又有好服務既員工😋","sentiment":"Positive"}
{"text":"大大碗拉麵 周不時都要入嚟東薈城執下平貨 今日地膽朋友帶咗我嚟呢邊食高質日本菜 佢曾經喺呢邊做過嘢幾年 所以好熟呢度啲嘢食  雖然係午餐 但係呢度啲嘢食一啲都唔差 好過好多大財團元x板x等等 今次點個牛肉拉麵午餐先係78蚊仲要跟埋前菜同埋兩件三文魚壽司 我個牛肉拉麵 好大碗好多料好足料好多片牛肉 洋蔥 仲有啲筍 仲有海帶 糖心蛋 日本魚蛋 正呀 好好食 湯底又夠濃郁 麵質彈牙 真係好食到連湯都飲埋  真係飲到一滴都冇淨 湯底絕對冇味精 飲完一啲都唔會口渴 不過就好飽囉  仲要佢個前菜又係勁好食 係漬蕃茄 漬蘿蔔 蕃茄連皮都去埋 好有heart ","sentiment":"Positive"}
{"text":"譚仔 麻辣米線係我one of my favorite ❤  閒來無飯食，總會想起食米線。 譚仔真係總有一間係左緊。 仲有分譚仔同譚仔三哥。  曾經係另一個地方食過一次既譚仔三哥，米線糊到一個點，所以唔再幫襯三哥系列。  最近見到佢搬左舖入左中心，裝修各方面都光鮮又企理。咁啱無飯食，就俾左次機會再試試啦。 雞肉 &豬膶 小辣米線。 譚仔既回憶返哂來。 佢個湯底好正，麻辣得來 唔會係得個死辣，更加唔似有些舖咁，只係博命加辣椒油，麻同辣既比例剛剛好。 雞肉同豬膶就不過不失啦~~ 豬膶就略嫌鞋左少少。 但整體來講，唔錯！","sentiment":"Positive"}
{"text":"炸魚餐 自從住深井既朋友帶我食過呢間迦南, 每次去佢屋企, 我地都會落去幫襯! 因為自己鐘意食海鮮! 其實位置都幾偏僻, 如果唔係住附近應該都發現唔到! 今日我地叫左喇沙海鮮烏冬, 蠔仔肉碎泡飯，叫了兩款魚分別是清煮魚及酥脆原條炸魚配米線! 海鮮烏冬好足料, 有大蝦\/蜆\/沙白等等, 湯底好甜好味! 朋友話有時會有青口! 朋友叫的蠔仔肉碎泡飯, 好多蠔仔, 一D都唔腥, 可以問佢拎胡椒粉, 份量都好夠! 我覺得最好食, 就是酥脆原條炸魚, 炸到脆卜卜, 連魚鰭都好香脆, 好新鮮, 跟埋豉油或辣椒豉油, 每次都有唔同魚揀, 睇返當時情況, 我個人推介筍殼或盲鰽, 因為對於我唔叻食魚既人來講, 無咁多骨就啱，而且魚肉好滑! YUMMY! 希望佢一直保持水準, 下次黎再試其他美食! ","sentiment":"Positive"}
{"text":"飯餐都唔錯喎 個個都係養心殿打邊爐，你估個個都想打邊爐嘅咩? 我就係要試下佢啲午飯餐。  餐廳陰陰暗暗，好多間隔板，好有私人空間。  跟餐送嘢飲，揀咗杞子菊花蜜走冰，甜甜菊花味。女朋友揀咗烏梅汁，酸酸甜甜好開胃。  招牌極品台北牛肉麵($78)。有七塊牛，幼麵。份量好大，一定夠飽。上面有啲乾蒜，湯底得個鹹味冇牛肉味或者中藥味。唔係我鍾意嘅湯底類型。  配菜有酸菜，菜脯，豆干，可以隨自己喜愛加落主食果度。 燉湯食到有人參味，有烏雞，杞子。 藥燉排骨配白飯($78)。個飯等咗20分鐘先至有，女朋友都食咗半碗牛肉麵喇。燉排骨個湯好甜，有好多舊排骨，仲有好多塊淮山。飯唔會太乾太硬，唔錯。 需要改進嘅係，牙籤如果唔係膠會更環保。","sentiment":"Positive"}
{"text":"隠姓埋名的台式cafe,任坐唔嬲 話說有個假日，好想揾間cafe chill下，於是就上OpenRice 揾到呢間火炭排名第一的台灣菜cafe...之前去親火炭都係去馬場，對呢一區可以話係非常陌生 不過呢間餐廳絕對會令我想再黎火炭。佢個地點都唔易揾，距離火車站有一段路，但係亦因爲佢位置偏遠，所以先可以有咁大舖位，而且不用等位，食完都唔洗來趕住走。個日見到唔少情侶同姐妹都係咁撐枱腳  肉鬆蛋餅，份量唔細，好有台灣味 台灣牛肉麵。香港做得出色的牛肉面真係唔多，呢間湯底，面同牛肉都好正 肉燥飯，記憶中只需$25一碗，好足料，正。恐龍美䘵，勁多粉，好正  雖然位置真係遠左d⋯⋯但如果想chill下，都值得嫁","sentiment":"Positive"}
{"text":"花甲蟹鍋夠鮮甜 平時真係好少會過黎土瓜灣，原來土瓜灣有好多好野食的 (朋友不停向我sell土瓜灣有好多好食又抵食既餐廳🤣🤣, 想我多啲過黎搵佢 ) 今晚佢帶左我黎呢間打邊爐 無錯，又係打邊爐  原本打算食雞煲的，不過見到牆上有張蟹煲既相好吸引 就叫左黎食了  花甲蟹鍋 顏色已經好有吸引力 仲有原隻蟹 整鍋湯都好鮮甜 飲多幾碗都唔嫌多 而且花甲又夠大隻，數量仲要一啲都唔少  朋友知道我唔食牛，所以就我叫脆鯇魚+鱔片 呢兩樣都好新鮮，好味呀  鵝腸+海蝦 蜂巢豆腐 吸湯力強，連埋湯既精華一齊食  鮮淮山 每次俾我見到有得供應的，我都唔會錯過 我鐘意食爽口的 唔可以煮得太耐 蝦滑炸油炸鬼 油炸鬼唔夠脆，口感硬左啲 如果脆啲會更好食 ","sentiment":"Positive"}
{"text":"Yummy lunch @ 意八 一行二人今日嚟到啟田商場嘅意八食晏。一嚟到門口已經見到好多人等位，好在好快已經有位。 餐廳面積都幾大，入面坐滿食客。 我哋叫咗兩個午時套餐，分別係： 法式紅酒香茅燴牛肋骨配珍珠飯 ($51)、香辣意式番茄帆立貝海鮮扁意粉 ($51)，餐飲方面我哋叫左熱即磨咖啡 (跟餐免費) 及 熱柑橘檸檬 (跟餐+$2)。 法式紅酒香茅燴牛肋條配珍珠飯，紅酒味同牛肋條十分搭配，牛味濃郁而且炆得夠腍，牛肋條嘅數量亦頗多，好食，推介👍   香辣意式番茄帆立貝海鮮扁意粉，濃郁嘅番茄鮮味同辣味十分夾，意粉口感適中，加上入面都有幾多海鮮同雜菇，整體味道口感都唔錯。  兩杯飲品味道亦夠濃，絕對冇話因為跟餐而欺場。  今餐味道好食又實惠，十分唔錯！","sentiment":"Positive"}
{"text":"少女心爆發呀  同閨密本身想去貓貓cafe，但最後去左呢間又有兩隻可愛喵、食物又好靚的樓上店，食物造型有誠意，staff仲好樂意幫手影靚相，好岩打卡 《廚師發板》 成日比人洗板，因為佢擺盤極有藝術感🤩每樣食物都好似幅畫咁，仲包用醬汁寫字，好岩慶祝🎉成個set包左9樣食物，包括帶子刺身、虎蝦、黑魚子鵝肝toast、安格斯牛柳粒、煙三文魚等等，我覺得食物除左賣相精緻外，味道都意外地有水準👍🏽‼️最中意個鵝肝，肥美得尼唔油膩😻牛柳粒都好嫩口，呢set野好岩同閨蜜打卡慶生😝 《德國咸豬手配蜜糖芥醬》 賣相又係可以媲美幅畫😝仲有用糖霜做出貓咪圖案😻豬手非常大件，其實一客已經好飽肚🙈仲包埋炸洋蔥圈，平衡下油膩感 《蜂蜜鮮果窩夫》 嗚🥺有我最中意的美少女做裝飾品🙈窩夫質感中規中矩，但個黑芝麻雪糕好濃好好味😺 當日仲點了兩杯手工水果茶《紅粉菲菲》同《紫醉金迷》，每杯都加左風乾生果乾，又係好igable🙈不過味道偏甜","sentiment":"Positive"}
{"text":"味道可以在濃郁啲！ 晚餐時段不是太多人 二人食但係比4人枱 不限時間 枱與枱之間都有好大空間感 真係一個可以傾計同埋慢活嘅餐廳 同埋都夠靜 服務員有禮 勁比like 👍🏻✨ yoho Mall比較少有（因為好多餐廳晚上都會限時😓） 首先來自手工啤酒 第二支半價 味道容易入口，亦夠凍👍🏻  ☝🏻沙甸魚三文治 $70一份，其實都好大碟 沙甸魚味道可以再濃D 先突顯到這道菜嘅特色 因為之前係澳門食真係勁好食 所以都有少少失望😵 ☝🏻辣肉腸炒雜菜 其實味道係OK 少油 但係辣肉腸係唔辣嘅，所以味道平淡些 ☝🏻白酒煮蜆 份量夠大 蜆冇沙，到好味 有檸檬汁吊味，都滿意！ ","sentiment":"Positive"}
{"text":"鹹蛋奶蓋，桂花珍珠好食！  俾個鹹蛋吸引左過去！！非常鍾意奶蓋嘅我，仲要加埋鹹蛋黃！嘩，即刻試番杯啊！ 仲有杯焦糖都勁正！焦糖奶蓋～賣相好吸引！ 所以要試吓啦！ 叫左： （鹹蛋）黃金奶蓋鐵觀音加桂花果凍$40，奶蓋份量都幾多架！ 焦糖奶蓋凍美人加桃膠$41，桃膠份量都幾多！好食！有美顏作用 冰糖龍井奶茶加桂花珍珠$27 試下我杯鹹蛋奶蓋先！淨係飲啲奶蓋，鹹鹹香香～少少鹹蛋黃味，下面加咗桂花果凍，好香桂花味，味道偏甜，配埋啲茶飲幾好飲 龍仔奶茶都唔錯！ 加咗桂花珍珠，幾好食喎！有囗感～桂花味好香！   幾好飲！下次再試吓其他先～","sentiment":"Positive"}
{"text":"食過返尋味的朱古力👍🏻 要講到好食嘅朱古力 當然要數到royce 好耐之前試過1次生朱古力 即刻就迷上左依個品牌 係迷到會自己搵食譜自己係屋企學整 可想而知佢威力幾咁強大！ 朱古力薯片更係我嘅心頭好 佢有白朱古力同黑朱古力分 兩者同樣岀色 但對比之下 黑朱古力薯片就比較出眾 白朱古力薯片味道較甜 入口會將薯片本身鹹味掩蓋 食食下就好似食好脆嘅朱古力咁 但黑朱力薯片就能夠同薯片好好配合 一邊食 鹹味同小小甜味一齊岀咗嚟 簡直係食極都食唔停  一包分量都唔算小 但眨下眼已經冇曬 太好吃了 另外個到店員好細心同專業 問好多朱古力問題都解答到  ","sentiment":"Positive"}
{"text":"暫時我食過最好食既🐮🍔 ShakeShake係IFC開左一排都未有時間去試, 今日咁岩去金鐘睇戲📽, 見戲院隔離開左, 睇完戲唔洗等位唔洗排隊, 一於試下啦   店內位置大, 好光猛, 座位都坐好舒服, 開係大商場真係唔同D    🐮🍔SmokeShack Double ($84) 麵包比較薄身, 好鬆軟, 我鐘意🤩塊牛肉係超好食, 超香濃郁牛肉味，肉汁超豐富再加上半溶芝士同脆而不乾既煙肉，暫時我覺得係我食過最好食既牛肉漢堡    🐔🍔Chick’n Shack ($56) 本身塊雞調味係唔錯既, 但炸得好油, 本身麵包比較薄, 完完全全就吸哂D油, 所以好失望   🧀🍟Cheese Fries ($36) 薯條外脆內軟配埋岩岩好份量既芝士醬, 好香好食, 但有DD膩, 如果多個人share會更好 今次同男朋友兩個人食左兩個漢堡一份薯條total: $176, 以地區環境食物質素黎計, 價錢唔貴, 會再encore","sentiment":"Positive"}
{"text":"強勁日式和牛燒肉放題 All-you-can-eat! 好耐冇咁放肆。  我哋揀咗五點半時段去食放題， 因為價錢平D。 一開始就送四個拼盤，首先來個和牛拼盤，有好多唔同種類嘅牛，最好味又最嫩滑嘅呢就係澳洲和牛西冷和澳洲和牛肉眼。 另外上咗一個雞翼、豬肉、雞肉腸 嘅拼盤，我比較喜歡七味豬頸肉， 夠入味。 跟住就食海鮮拼盤，海鮮有鮑魚、喜知次、生蠔、螺和蝦，真係好矜貴 。 喜知次係貴價魚，如果佢肥啲， 有多啲魚油，就會再好味啲。 仲有刺身拼盤，點可以畀佢停，我比較欣賞佢嘅海膽，新鮮，同紫菜一齊食非常合拍。 另外點咗天婦羅和炸物，我當然要點佢個榴槤炸彈，真係有「石油氣」味架! 我仲未夠喉，再加一個榴槤雪糕。 飲品方面真係好多選擇，有酒類、汽水我唔同嘅中國茶包。  記住放題係限時，只有兩個半鐘，請盡快食啦!","sentiment":"Positive"}
{"text":"最貼近北美口味既pho👏 肚腩男對食pho係有種情意結同執著既，外國深宵天寒地凍，遠處見到24小時pho既霓虹燈，係會感動到喊出黎的。 小弟一直系香港發掘不同既越南pho店去試，可惜絕大部份都係伏野，一試以後不了，亦都幾有陰影 直到我揾到你，錦麗係pho界既清泉，雖然佢係集團式經營，但係真心會令小弟返轉頭食。 例牌叫個生牛肉粉，太興奮唔記得轉金邊粉底，其實點解香港大多數都會default左係河粉底呢？ 講返碗粉，湯底就係靈魂。第一口啖湯牛脂清澈浮面，可以確保底下湯係熱既，再飲多啖湯，香料味牛肉味鮮甜濃郁  一手揸落無限供應既九層塔同鵝芥，再加埋芽菜一齊掉落熱湯，香氣馬上揮發出黎，真係要大口鯨吞落去先夠爽！牛肉質素係好既，應該係用走肥西冷部位薄切出來，食落香滑牛味重，份量都幾多！加埋個海鮮醬混是拉差，放係匙羮一啖一啖咁拖落去食，個種味道係肚腩男既回憶，係青春呀！ 多謝你錦麗，帶俾我地最接近美加pho既味道！ ","sentiment":"Positive"}
{"text":"出色中菜 今日同老公去左炮台山附近搵野食，見到呢間叫太元樓既中菜，裝潢幾靚，食物又幾吸引，所以就入去試試 奶油津白 娃娃菜非常鮮甜，浸落奶油醬汁到，啖啖都好好味，又不會過咸，好少可咁快清到一碟菜! 太元特色豆腐 其實佢係香煎玉子豆腐，外表熱騰騰和香脆，表面鋪滿了海苔，內面軟滑，很考工夫，配上新鮮小棠菜和菇類，感覺很健康 小籠包 呢到既小籠包非常出色，表皮薄，咬一小口，內裹肉汁隨即爆出黎，好多汁!!滿分 桂花糖藕 呢款小食我第一次食，蓮藕吸收了桂花糖醬，裹面還有糯米，微暖的，我當佢甜品咁食，正 腌篤鮮 就咁睇個句唔知咩黎，原來係小棠菜，豆腐，火腿，荀等煲成的鮮甜靚湯。溫馨提示，呢款湯係超大碗!!!幾個朋友一齊share就剛剛好 最後仲叫左隻乳鴿，只係$28咋!燒得很香脆，調味又不會過咸，就咁食都ok,唔使叫飯食 ","sentiment":"Positive"}
{"text":"喜出望外的小店 今日媽咪生日，居然主動提出想去食嘅舖頭，既然壽星開到聲，無理由唔聽喇。  一入到店，就已經好香雞煲味，餓左半日嘅我，立刻食慾大增！  結果娘親竟然話要食魚煲，重要酸辣，一次集合我最反感食材，算！今日娘親高興最重要，如是者，點左一個酸辣龍𧄌魚煲。  等左一陣主菜上場，結果喜出望外，好香，完全無外面米線店酸辣嗰種臭味，魚肉十分滑，而且分量足以，辣度亦剛剛好，不會太過分影響品嚐美食，十個like👍👍👍👍👍👍👍👍👍👍  食完魚煲，大家意尤未盡，決定用個酸辣湯底打邊爐！order左好多配料，好多都水準以上，但有一樣係重點推薦，牛根丸！食落同肥牛一樣感覺嘅牛丸，一生人都未食過！另外准山麵亦係必點之選，口感彈牙，而且十分掛湯，非常適合尾聲時段再度品嚐湯底！  此行非常值得，睇黎搵到東大街新飯堂了🤤🤤🤤  另外再附上店主推薦嘅沙冰一杯，好好飲🥂🍸！   Ps 此店服務一百分，店主兩公婆友善到爆炸，淨係服務態度都值回票價😍😍 ","sentiment":"Positive"}
{"text":"高質假日下午茶 星期日去mega box行街 想食西餐，剛剛行過見到呢間有下午茶就試下 人唔算多，都坐得幾舒服 侍應服務很好 叫左個扒同意粉 下午茶黎講牛扒同意粉皆屬滿意之選 牛扒伴有薯蓉，薯蓉好味，好滑 意粉係帶子扁意粉，好香，帶子大粒又好食 後尾再加多左個甜品同清燉鴨湯 甜品係檸檬蛋糕，口感清新，不膩，幾特別 清燉鴨湯偏咸，不過鴨胸好味  餐廳因為係戲院旁，故不時播放電影trailer 而且睇完戲，拎飛尾食都有折  整體而言，環境舒服，侍應服務佳 食物質素高，是假日悠閒下午茶好地方！  ","sentiment":"Positive"}
{"text":"比我破處 之前經過新開張排晒長龍，所以就無試到 到嗰日九點幾經過見到冇人，就同女友馬上入去試吓... 首先講明，以台式米線+珍珠奶茶店來講，今次我係破天荒比滿分💯 女友叫咗個麻辣滷水米線，佢食到雪雪聲，讚好味...同埋佢叫咗杯黑糖薑母茶，無小出聲話唔夠甜，已經知道今次過到骨 而我就點咗個豬牛雞肉米線，我鍾意個蕃茄味湯底，米線軟硬適中 奶蓋烏龍茶，其實好難去食肆入面d台式飲品會係好飲既，但係佢真係好飲 鹽酥雞，唔油膩，咬落去仲好juice 環境新裝修當然滿分 坐低經理悉心講解跟餐可以點咩飲品唔洗加錢，我哋無即刻點餐，佢又無黑面，抵讚 ","sentiment":"Positive"}
{"text":"真係幾好食既燒鵝 之前食過深井另一比較大名氣既燒鵝覺得普普通通, 今次黎之前諗住出左名好食極都有限, 但係食完確實有驚喜, 一行四人叫左半隻燒鵝 ($270), 一碟草菇扒西蘭花($88), 一碟紅燒豆腐($88), 一個燉湯($118), 2個賴粉($16\/each)! 燒鵝首先上枱, 半隻都算幾多肉, 夠熱又夠香, 外皮非常脆, 燒得好好食, 熱食真係一百分! 草菇扒西蘭花就正正常常, 草菇份量極多, 數過有20幾粒-_- 紅燒豆腐都唔錯, 估唔到有冬菇, 燉湯都ok, 分到6碗左右! 4個人尚算食得晒, 埋單$7xx, 都算幾好, 唯一就係地點有d難搵要屈入巷仔 ","sentiment":"Positive"}
{"text":"杏仁茶好食 呢間糖水舖事前無刻意上網搵㗎 亦唔知好唔好食 但見到有斜梯而又無block住已立即有好感 其實暗盤買take-out食嘅 因為眼見地方都好逼 但都多口問吓老闆可唔可以轆入去坐  可。以。  😭😭😭😭 巧感動🥰🥰  要咗 #合核糊、#蛋白杏仁茶(2款都係生磨） 濃稠度唔錯，夠熱，又唔會過分甜，食完感覺好滋潤。  另加 #糖不甩 細細粒，帶微暖，煙煙韌韌，好正！ #四個轆Look #轆在九龍吃吃喝喝 #長沙灣 #中式糖水 #相機食先 #輪椅♿️ #無障礙 #吃喝玩樂 #hkfoodblogger  - - - - - - - - - - - - - - - - - - - - - - - - - - -  💟FB群組：「轆甚麼」  https:\/\/m.facebook.com\/groups\/1880087992298581?ref=share  💟IG：https:\/\/instagram.com\/wheel.ya","sentiment":"Positive"}
{"text":"即買即煮😋😋 好小去鴨脷洲吾知食咩好 周圍都好多茶餐廳 朋友之前識過自己買海鮮大排檔煮  覺得幾有特色所以試下  我去到既時侯係下午 原先以為無咩人或者只係食快餐 點知買完材料上到去見倒好多枱都係自己買海鮮上去搵餐廳煮 因為餐廳下面係街市 係街市買左蟹，蝦，蠔同魚加埋400蚊有找 上到餐廳我地同店員講完我地d海鮮點煮之後就開始等食🤣🤣每樣材料加幾十蚊 價錢都合理 眼望周圍環境都算乾淨 不過地下好滑去即朋友要小心 終於有野食啦 蟹我地清蒸 吾加任何醬料都好鮮甜，而蝦就白焯 蠔就用薑蔥炒大大隻入口好好味，而魚用豆豉蒸都好好昧 另外叫左福建炒飯 呢餐食落好有屋企既味道👍🏻👍🏻 ","sentiment":"Positive"}
{"text":"滋味打孖上 葵涌廣場不乏美食，但好多小食店都不設堂食，如果想舒舒服服食啲小食，建議大家不妨去到葵涌廣場低層地下， 有間孖寶車仔麵都好正，啱晒同朋友差下電、吹下水、嘆番陣同敘下舊。 呢度有個三餸麵套餐仲送埋嘢飲， 有超過50幾款嘅餸菜可以選擇，我哋叫咗碗豬皮、滷水蛋、滷水豆腐併出前一丁， 另外當然要叫返香港人最鍾意食嘅小食，就係生菜魚肉湯、 街頭豬腸粉同埋燒賣，呢度人頭湧湧完全冇懼疫情嘅影響。 上菜嘅速度好快，出前一丁幾爽口，三樣餸份量啱啱好，我同朋友每人一碗，湯唔會特別濃，只係用清湯上，感覺幾清淡健康，滷水亦都好入味。","sentiment":"Positive"}
{"text":"平價定食8 定食8（新蒲崗Mikiki) 今日森仔收工之後，想食日本野。 就去左出名又平又抵食既「定食8」試一試👍🏼🤓 餐廳有新餐牌，又多左幾款日式食物，包括刺身，定食，火鍋和壽司🍣🤤🤤 今次我叫左必食既海景丼加$15，搭配茶碗蒸，味噌湯和飲品。而我朋友就叫左鍋燒海鮮烏冬，再加三文魚刺身🐟。 海景丼雖然只係$45，但係真係好滿滿既刺身鋪面，包括有三文魚，希靈魚，帶子，魚子和呑拿魚質素還算不錯，性價比高。 而茶碗蒸和味噌湯都好好味😂❤️100分💯 而鍋燒海鮮烏冬亦幾好食，湯底清甜。 而海鮮亦都好多，夠足料👍🏼👍🏼 有成四隻大蝦🍤和多隻蜆❤️❤️ 定食8真係一間好不錯既餐廳🤤  如果港島區都有就好也😘 ","sentiment":"Positive"}
{"text":"地道香港屋邨風味 食住香港地道風味 ❤️❤️❤️南乳炸豬手：必食！ 塊皮煙韌香脆！真係外脆內軟！一試難忘😘  😍 強勁鑊氣！ 個炒芥蘭係脆ga 👍🏻 氣氛熱鬧，比較迫，但卡座都坐得舒服  👍🏻 d待應 姐姐都有禮貌，抵讚 ❤️ 🙆‍♀️ 上菜頗快、仲要大份量 南山邨品香樓一直都廣受好評，所以一直都好想試！ 嚟到試，嘩，真係超水準👍🏻 個炸豬手真係必食，唔十分喜愛食豬手既我，連食3隻！ 仲要一邊食一邊打算買一盒做宵夜😆  每個小菜都好精彩，仲要好抵食！ 3個人8碟嘢，每人只係二百蚊 😆😆😆  小提示： 係吖book咗位都要等十幾分鐘，耐心d 啦 ～ 😆 ","sentiment":"Positive"}
{"text":"比預期的好 DINNER TIME好多人下, 都要等4,5個字。大部分係梳化位, 幾好坐。 叫左個湯飯SET, 有豚肉湯飯+ 甜品, 另加錢叫左個炸雞 黑椒炸雞有微微的黑椒味, 炸就唔怕油膩, 粉漿唔厚, 有D 似鹽酥雞, 好食! 加9蚊就有, 都有3,4粒 豚肉湯飯我覺得似一個鍋多D, 最初以為好清, 原來用左日式濃湯, 好鮮味, 入面都幾多豚肉, 仲有鳴門卷同一D 菇。飯另上, 入面竟然有秋葵粒, 多左層口感又健康。 甜品係佢地GE 招牌DONUT + 雪糕, 我見佢地單賣都十幾蚊, 估唔到跟餐送一個! DONUT係原味, 厚身的, 感覺似CAKE, 醬汁係焦糖海鹽, 有D 似拖肥糖, 但咸咸地又唔會太漏, 好食WOR! ICE CREAM係VANILLA 味, 入面有D冰，一般般。 跟餐叫左黑糖ＬＥＭＯＮ　ＴＥＡ，但無乜黑糖味, 似普通LEMON TEA ","sentiment":"Positive"}
{"text":"舒舒服服食個晏 星期六黎到坪洲，發現呢間茶吧有露天坐位，好似好好hea. 可惜我地入坐時露天位剛full左，我地唯有坐入面。內面裝修都不過不失，最特別係卡位旁邊有水煙。  我叫左杯Lime Sola, 友人就飲凍啡，感覺良好。之後叫左個小食ribs, 它夠淋，但比較油同肥肉偏多。而且一般西式餐廳食ribs都係用燒汁醬整，但呢個似用豉油汁多d, 感覺似 downgrade 左去茶餐廳。  另外叫左個意大利pizza. 皮唔算薄，味道比較清淡，加小小辣椒仔就好好多。  anyway, it's a nice place. at least I feel very peaceful. ","sentiment":"Positive"}
{"text":"小西灣的驚喜 今日喺小西灣做野，有同事介紹去日常小館食蛋包飯，仲要咖哩汁，雖然呢位同事成日都伏人，唔太可信，但係我都姑且一試。  去到門口，店很少，大約16個座位，心諗都應該又中伏，打開menu，$50-$60一個lunch，雖然唔貴，但都貴過茶記，頓時覺得佢又係好介紹。  咁一場嚟到，就叫一份咖哩雞蛋包飯試試，先試下蛋，入口即刻對果位同事改觀，堅係正，蛋好軟熟，又唔會太生，最重要係有芝士拉絲，配埋咖哩汁，yes for me。雞粒都炸香口，飯都係粒粒珍珠米，果然係正，呢個價錢係抵食啦。   小西灣驚喜，都非日常小館莫屬。 ","sentiment":"Positive"}
{"text":"辣得好過癮 今次已經唔記得係第幾次去食啦 真係忍唔住要寫一寫 佢就係 非常適合近期天氣凍去食 落單後，通常米線都會比豬扒早小小上 因為豬扒都係即叫即炸 所以先講講米線嘅部分 湯底以咸味為主，當中帶好微嘅辣味 另外還有花生嘅麻香 面頭仲有幾條鮮莞茜 為原本重口味嘅湯底加添小小清新 米線軟滑帶有小小煙韌 配上小小花生碎同雪菜點綴 令人食唔停口 呢個時候，豬扒要上場啦 佢並唔係吉列炸法 表面會有D一粒粒嘅脆漿 咬落真係會有shokshok聲 里面嘅豬排肉質鮮嫩多汁 啖啖都咁有咬口，感覺好充實 而炸豬扒嘅調味料主要係辣椒粉同小小辣椒子 但亦都唔係話非常之辣 以我只可以食到譚X10小辣黎講 仲可以接受得到 最重要係佢嗰種香同辣係會令人不禁流口水 同埋下次一諗起又會想再食。","sentiment":"Positive"}
{"text":"豐富的一餐 兩個人叫咗一個二人套餐。 入面咗任添嘅沙律吧同飲品吧。2個小菜，1份蔬菜，2個白飯，同2份糖水。  小菜我地叫左羊扒同牛柳，我覺得唔錯，味道好足。而且食完唔會口渴。佢地都表明係無添加無味精，果然係真既。  睇落好似有啲細份，我地仲諗住好冇叫多個咁。但侍應話一陣加埋個菜就好夠架啦，所以就冇叫。  個菜今日係菜心，可以揀白灼定清炒。健康2人組成員一致選擇白灼。冇乜特別，就係菜有菜味，新鮮既味道~~  我先生本身話食到好飽食唔落甜品，但佢一聽到係佢中意食既嗰款糖水即刻改口。最後我地2個人食飽飽咁離開，喺個天台度睇左一陣個海同行左陣個公園就走lu.  幾唔錯，有機會再黎食過 ","sentiment":"Positive"}
{"text":"高質馬來西亞晚餐 2019年2月14日 星期四。 今日情人節，老婆話唔想食西餐想食馬來西亞菜。咁好彩又比我搵到附近有間馬來西亞菜式嘅餐廳。 六點鐘都未夠，餐廳裏面嘅人數都唔少。 菜式嘅選擇都唔少。老婆喺餐牌見到有佢最鍾意嘅椰青  老婆點了雞絲扎肉金邊粉。餸嘅比例都唔少。湯底應該係清雞湯，冇咩味精。唔錯唔錯 我自己就點左海南雞飯，餸同飯嘅份量係一比一，比平時去開嘅餐廳起碼多一倍。海南雞都有驚喜，有好香嘅雞油味 椰青水老婆話好正好juicy 拉茶好香滑 價錢抵，整體來說係非常不錯嘅晚餐 ","sentiment":"Positive"}
{"text":"第一次食梅窩嘅大排檔 放假天，同老公由愉景灣行山去梅窩 晚上到梅窩熟食中心嘅大排檔食晚飯 其實本來唔係諗住去呢間順興海鮮飯店，嗰位美少女問我地幾位，口快快答左佢2位，正想繼續前行嘅時候，佢又熱情地話好抵又好食，老公又話冇所謂，咁就坐低啦。發現d餐都幾抵食。 對住個海幾浪漫，不過要唔怕熱，豬本身怕凍，所以覺得岩岩好，不過老公就熱到出汗喇。 叫左個二人套餐，先送個例湯。一心諗住係味精湯，又唔係bor，真材實料，唔係鹹水味。 夠晒鑊氣，又夠大碟，食極都有蜆肉。 熱辣辣棒上檯，漿粉上得有心機，魷魚新鮮，一d都唔韌，又係大大碟，食極都食唔晒。 坐喺海邊有d熱，叫左枝可樂，始終都係玻璃樽可樂最正，舒服晒。 蝦唔算細隻，夠乾身，都唔錯 d小菜好吸引，可惜已經飽飽，有機會再試 食飽飽，喺海邊散下步準備上船 仲有靚靚月亮，好滿足 ","sentiment":"Positive"}
{"text":"隱世小店泰式串燒小店😋😋 喺朋友口中得知到呢度夜晚有串燒食 咁今次就特登同朋友過嚟呢度食晚飯啦！  去到門口就見到有串燒燒緊啦😋😋 咁入到去餐廳呢就唔係好大 所以如果想唔使等位就早啲去啦！ 入到去有一張餐單定係食串燒嘅 有牛有豬有雞 仲有啲雞軟骨等等... 如果要揀頭三樣呢 我會揀雞肉雞翼同埋蝦👍🏻  咁除咗串燒之外 都仲有好多泰式嘅特色美食 包括馬拉盞啦 通菜 燒餅等等.... 我要推介下呢個飯 你可以揀蝦或者蟹 我地簡左蟹啦 你唔好睇落個飯到好似冇乜蟹咁 但係食落去啲蟹味都好重 同埋係有蟹肉嘅！！ 記住趁熱食😋 ","sentiment":"Positive"}
{"text":"海南雞飯 見好耐無去將軍澳果邊🤔🤔就一於去下地鐵線篤篤既寶琳行下🚶🏽‍♂️🚶🏽‍♂️發現其實新都城裝修完之後都幾多野食🤔🤔雖然大部分都係連鎖店🥘🥘🍛🍛 行行下查實已經下午茶時段🌅諗住搵間泰國野食個細金邊粉🍲不過見到個lunch set 差十幾蚊多咁多野又大兜d 我就係下午茶時段叫左個午餐食😛😛🤤 豬手飯個樣好吸引但我都係叫左無咁濟既海南雞飯🍛黃油飯好香 份量好大!其實係無骨海南雞黎不過送多隻翼咁解🐔雞好滑 無過多脂肪 但最好味係小食通菜!!! 甜甜辣辣 超推介👍🏽👍🏽有鑊氣👍🏽👍🏽 一場黎到試埋個椰汁沙冰🥥唔錯 勝在大杯🥤 ","sentiment":"Positive"}
{"text":"有誠意嘅連鎖車仔麵！ 呢間車仔麵裝橫精緻，望住佢裝修可能都有半年先開，果然冇令我失望。環境非常乾淨，亦都有傳統港式車仔麵嘅擺枱方式。 年三十晚都開，所以都幾多人幫襯。11點就即刻好多人排隊。同埋呢度所有嘢都係自助，分工好分明，而且叫餸嘅方法都好令人清楚。  呢碗係有雞翼豬大腸朱紅嘅油面，傳統湯底。朱紅比較淡，雞翼同豬大腸就好入味，湯底好易入口，連小朋友都好鍾意食。 另外仲可以揀咖喱湯底，好夠味，又唔會話好難，反而朱紅係咖喱湯底就比較好味。其他配料例如咖喱魚蛋同埋咖喱魷魚就不過不失。 加$5仲可以要多一杯豆漿，唔會太甜，亦都飲得到豆香，算係咁！  最重要嘅係以上兩館再加一杯豆漿都只係$80 ，食到非常之滿足，會再幫襯 ","sentiment":"Positive"}
{"text":"週末之選 兩個人突然心思思想燒野食，諗都唔洗諗就打去book吉吉燒，點知夜晚full曬，只好下午就去，晏就去到已經有人係入面食緊。 已經食過吉吉燒好多次，貪佢方便又乾淨，而且又係任食，最重要食物質素好同唔會爐同爐之間好逼，性價比高，單係雞翼已經好多種味，仲要好入味，款式唔算多，但質素就好好，以百幾蚊黎計真係唔錯嫁啦。 而且佢仲會送2張券比你，1張係有一隻羊架送比你食，不過麻麻地食羊，就唔評論啦，我諗仲意食羊既人會好仲意，另外個張係飲品券。 值得一提，佢有蔬菜包都好好食。 ","sentiment":"Positive"}
{"text":"性價比高。環境舒服茶記 下午茶時段最抵食 【呢區嘅餐廳黎講，呢間茶記價錢算不貴】 。 推薦菠蘿包系列，有得揀鮮油\/紅豆\/蛋白芝士 3種當中最好食係蛋白芝士菠蘿包 知道有不少人得登由荃灣入黎食 而且只係21蚊，包埋飲品，凍飲加3蚊 其實仲平過市區 。 而且呢到坐得舒服，職員做野手快 。 空間亦大，通常唔洗排隊 除了星期六，日人比較多 。 另一個餐叫了椒鹽雞翼（亦可選瑞士）西多，蜜糖腸 一個餐可以食到幾款食物，對有選擇困難及咩都想試嘅人黎講，非常適合呢～ 全部都係落單即做，唔會覺得似大家樂大快活咁西多炸完擺左段時間油林林嘅感覺 。 飲品推薦奶茶及檸茶 茶底濃郁 ","sentiment":"Positive"}
{"text":"細味懷舊糕點😋😋😋 -  今日放假日，我帶嘅小寶貝🐕去剪毛沖涼。 趁空檔嘅時候，我行下附近嘅街舖，見到有間完全唔起眼、又唔係好知買咩嘅舖頭🤔❓ 見到有個玻璃食物櫃，上面手寫咗有好幾款嘅糕點名， 當中有紅豆糕、咸茶果、茶果、西米糕、甜茶果。 望入玻璃食物櫃裏面，好似好多賣哂，淨低嘅唔係好多。 好啦！！ 一於試下個紅豆糕。  食落口，有啲似紅豆雪條 + 紅豆沙嘅混合嘅味。  少少凍， 口感好煙靭。 好好食叫吖😋😋😋！！！ 見到旁邊有個膠箱，印有砵仔糕嘅相。問下個店主有冇喇，原來太好賣，已經賣曬喇。 呢間老字號應該好多街坊幫襯。 __________   地址：土瓜灣馬頭圍道182-186F號地下","sentiment":"Positive"}
{"text":"與時並進。港式扒房 今次老公想食平靚正嘅港式扒房，所以我哋特登揸車入到九龍城食金鳳。其實佢開業冇幾耐嘅時候我哋都有過嚟食過嘅，見味道都唔錯，大件夾抵食，所以今晚又入嚟食。  今次黎食有驚喜！平時港式扒房都係傳統用牛形鐵板上，啲醬汁倒落牛扒時sa一聲出晒煙，令牛扒更香！但係墊係牛扒底嘅薯條就會冧晒，唔好食！原來而家金鳳比客人有多個選擇，牛扒可以改用木板上，好似平時啲西餐廳咁，配菜係薯角同西蘭花！西餐presentation 而價錢照舊！  我當然係試咗新嘅「雪花牛扒套餐」啦： 我叫五成熟，有牛味、肉質嫩滑！不過建議六成熟會好啲！ 老公就叫返傳統牛牛鐵板上嘅蘇格蘭牛扒餐： 五成熟，但係鐵板關係，上到嚟已經變七成 啲薯條冧晒冇食到。牛扒依舊勁大塊！ Around $130嘅扒餐來講，呢間真係算非常唔錯！CP值高！ ","sentiment":"Positive"}
{"text":"慢煮黃店 今日我同我老婆試咗一間西餐廳，喺太子白楊街，由於而家有疫情嘅關係，一入門口有個帶位幫我地量度體溫，間餐廳有兩層， 裏面嘅裝修我自己好鍾意，仲要有一套鼓係個餐廳裏面， 仲要啲服務質素非常好，我哋叫咗一個食肉獸Pizza ，裏面有牛肉煙肉同埋肉醬，個Pizza超趣，叫左個63度溫泉蛋， 一個蝦意粉同埋慢煮西冷牛扒，16安士，個牛扒唔會問你幾成熟， 因為慢煮規定咗大約個溫度會係5成熟，我個西冷牛扒好有牛味，一啲都唔un ，由於食得太飽嘅關係， 我同太太都冇食甜品，但係呢間餐廳我絕對會再嚟過","sentiment":"Positive"}
{"text":"有heart的咖啡店 起身啱啱過咗早餐時間而又未到午餐時段, 走落街四圍行吓睇吓, 經過大街剛發現有間新嘅coffee shop, 格局同附近食肆完全唔同。抱住一試無妨心態入去, 結果竟然喜出望外!   入去一望餐牌, 個價位喺依條街唔算大眾化價錢。叫咗一杯latte一個牛油果多士, 然後擔心唔知果個50蚊嘅多士得唔得..... 結果發現咖啡好味, 牛油果多士用料新鮮豐富, 好啱口味。食完心情好好^^  喺依條茶記林立嘅大街, 確實係一個驚喜。希望佢一直keep到水準~ ","sentiment":"Positive"}
{"text":"炸雞比叉燒出色 第一次去大埔超級城, 一個行到腳軟的商場! 我們到埗後走到C區搵食! 貪心的我咩都想試, 俺流男盛拉麵 $89 啱晒! 有2大件炸雞, 2大片厚叉燒, 1隻玉子! ….飽到郁唔到! 拉麵軟硬適中, 濃湯略咸! 炸雞好出色, 滑嫩多肉汁! 叉燒反而有點失望, 好嚡又硬! 食完呢碗麵, 口渴足一日! 黑蒜油熟成濃湯拉麵 $73 ~ 睇個樣就已經知唔夠我嗰碗吸引啦, 咁少餸 (最後偷人哋炸雞飯既雞)… (有人食拉麵只會著重個麵, 有無餸係無所謂的, 但係無餸既麵我會唔想食 lor …好貪心) 唐揚炸雞飯 $42 ~ 炸雞無得輸, 足有3大件! 明太子芝士燒餃子 $38 ~ 有6件, 好抵食, 勁多明太子醬, 芝士放面再燒,趁熱食有拉絲! 註: 設有柚子胡椒、梅子醬及黑蒜蓉的不同調味品, 每枱設有店主推介拉麵最合適調味搭配建議表, 可以一試! 飲品 + $10 (波子汽水 +$14) ","sentiment":"Positive"}
{"text":"2018-02-26 霞飛而家只此一家喺赤柱， 價錢非常合理，仲要係赤柱呢個咁寫意既環境，我哋坐得好舒服，寬敞靚裝，啱我!  鮮肉小籠包: 肉汁好夠，一咬落去流曬出嚟，而且味道係好香，唔新鮮做唔到咁多汁同咁甜既肉味! 唔怪得佢叫鮮肉小籠包啦😂 真係名副其實! 不過略嫌佢啲皮唔夠挺身，個外表爭咗少少。而醋同薑絲個窿度恰到好處 。 雪裏蕻蓮藕炒年糕:  爽脆嘅蓮藕加雪菜再加火腿，鹹鹹哋炒出嚟效果好好。年糕又非常煙韌， 成個口感好得，因為又脆又煙韌撈埋一齊。 灌湯牛肉餡餅: 佢係用蒸嘅方式跟住放牛肉喺裏面煎，一咬都係好嘢味。其實我都特別喜歡牛肉包用煎嘅方法去做，就係囉佢香上家香嘅味道同口感!      ","sentiment":"Positive"}
{"text":"街坊高CP值茶樓(飲茶) 近排大家特登揸車去遠啲都喜歡黎li間街坊茶樓, 到底有咩咁特別呢？而家單係價錢平係唔足以吸街坊的. 等枱時間ok耐(搭枱快啲~30分鐘), 跟隊食過之後都覺得山長水遠都黎不無道理.  · 先唔好討論佢嘅價錢(當然係非常親民嘅街坊價呢). 單看每籠點心嘅份量佢已經贏人地幾條街. 最明顯係飲茶必叫嘅蝦餃. 飲開新城市廣場8樓一籠有3粒(蝦大粒d), li度一籠蝦餃有成5粒架🤩🤩, 而且蝦肉滿滿皮薄餡靚. 奶皇包好大件, 係爆餡的; 叉燒包一籠3件都係水準之作; 煎腸粉鋪滿長碟, 面面都煎得微脆+蝦米葱香.  · 小籠包 唔係專做上海菜嘅茶樓黎講算very good, 皮ok薄而內裡係充滿湯汁的.  · 一張枱搭到3但parties唔算迫, 或者咁先有港式茶樓嘅風味呢！實在係平靚正嘅街坊之選呀！","sentiment":"Positive"}
{"text":"《抵食下午茶》 譚仔一向都係我中意食既米線店之一，難得平日可以唔洗返工，當然去食返個下午茶 呢間譚仔可以話本人去過咁多間入邊坐得最舒服既一間  $32蚊可以有2個送加飲品都真係幾抵 咁由於價錢平左，米線份量都會少左 本人就叫左個魚腐牛丸中辣米線 湯底無可奈何係有一種譚仔魔力，麻而辣但唔會好嗆口 魚腐係我必點之一，因為佢吸哂湯既精華，好入味 牛丸幾爽口彈牙，牛肉味都幾香  本身想叫個蒜泥白肉，但礙於豬瘟有d怕怕地，就試過口水雞翼 個醬汁同尖椒皮蛋既一樣，少少辣且香麻油味，雞翼有3大隻，佢會切左一半黎浸汁，所以相當入味  餐牌⬇⬇  總括黎講: 下午茶真係幾抵食 而且呢間環境舒服，可以慢慢歎","sentiment":"Positive"}
{"text":"香港人開嘅咖啡鋪 當放假都需要工作時，總需要一杯咖啡提提神。 最初想到連鎖式咖啡店買一杯就算，身邊友人就話不如試試KCC 新開張嘅咖啡店。 好啦，咁就去睇睇先。 一去到，係門口望左一陣，發現原來係之前網上見過，土瓜灣港式咖啡鋪既分店。真心驚喜左！ 土瓜灣對我黎講真係太遠，依家係公司附近開張，終於可以一試  今日就試左杯 15. MOCHA YAMAN。 濃厚咖啡味，香得黎滑身，苦得黎唔會澀，有少少可可香味。 職員仲送左2塊蝴蝶酥俾我地～多謝啊 不過始終新開張，人流唔算多。希望大家多多支持港式自家品牌～","sentiment":"Positive"}
{"text":"足料花膠雞煲 係旺角食過火水爐既朋友都一至好評，性價比極高，得知屯門時代廣場開了分店，當然要來試一試啦，呢到主角係花膠雞煲😋 裝修一如旺角店既七八十年代既懷舊，加上大量火水爐的裝飾，給人一種回到過去感覺！ 先來一鍋花膠雞煲，小辣，花膠份量超級大！膠質很重，配上少辣很惹味 吃完雞煲換湯打邊爐，可以選擇雙拼鍋底！推介沙嗲湯底，味道濃郁！ 海鮮拼盤，有海蝦、蠔，墨魚滑，蜆，鯇魚片，很新鮮！海蝦爽口彈牙！ 特級牛小排，紋靚，重牛味，薄薄地淥幾秒就吃，任叫很爽呀！ 另外蔬菜丸類亦很新鮮，餃子亦係新鮮手包，重本！ 最後仲有個雜果涼粉紅豆沙冰，懷舊甜品，現在很少地方吃得到了！ 人均消費三佰元，有呢個質素，算不錯吧！ ","sentiment":"Positive"}
{"text":"阿媽生日飯 阿媽生日我哋為咗佢準備咗一餐豐富嘅晚餐 細佬話樓下間酒樓做緊優惠，非常吸引，而且阿爸阿媽都係鍾意食中菜，所以我哋揀咗呢度食生日飯 先叫咗一個響螺湯材料非常豐富有雞肉花膠響螺金華火腿雞腳燉湯底香甜，而且花膠大大件有咬口， 食到個口漿住晒 豉油雞 香濃醬汁入哂雞肉而且雞非常嫩滑 西蘭花帶子珊瑚蚌，帶子大大粒而且煮得非常入味，珊瑚蚌好爽口 我最鍾意就係食呢個粉絲煲，加入大量蝦米，非常惹味 另外細佬帶咗個黑椒豬手，侍應先會沿着送上枱面再係你面前將豬手拆骨，豬手好淋，吸晒鐵板上嘅黑椒味  ","sentiment":"Positive"}
{"text":"久違的早餐 半年多冇幫襯過大快活早餐，好懷念🤣🤣以前成日食，係因為有超抵食的精選早餐。點樣配搭都得，滿足晒各人需求。不過冇來咁耐，原來已經由$26.5加到$29.5........  平日食開米粉，今日決定比啲新意。大快活的通粉細細粒，又唔會淋到索晒水。爸爸喜愛的炒蛋炒得半生熟，好靚仔。雖然碗粉就不算大，但有塊大厚多士，都可以頂下肚。  我自己就轉左厚多士做英式方包，因為細塊啲🤣沾上蛋汁，好好味呀！  媽咪愛食辣，我便推薦佢食香辣肉醬上海麵。（兩三啖就已經食晒，都影唔切🤣）平時極少出街用餐嘅佢，都冇投訴，證明都可以接受喇!","sentiment":"Positive"}
{"text":"豬扒麵豬扒米 2019年3月10日星期日 今朝早晨早八點鐘就揸咗架車同老婆去大坑炳記食返個超正嘅早餐 早來早享受唔使排隊 我就例牌叫咗一碗豬扒麵 呢度啲豬扒麵真係好正豬扒嘅份量非常足夠 張相上面起碼佔咗碗麵一半 麵煮得啱啱好 加埋佢哋大排檔自製嘅辣椒油 簡直係冇得頂 老婆就話豬扒麵太邪惡了所以佢食咗豬扒米粉 豬扒米粉吸收晒碗麵嘅汁其實味道都唔錯 再嚟就係呢度嘅招牌奶茶呢度杯奶茶沖得真係好好味 係我係香港嘅首選奶茶之一 跟住我同老婆仲食咗一個鮮油多士不過唔記得咗影相佢嘅多鮮油士係查想去嘅唔係一嚿嚿但係味道都唔錯","sentiment":"Positive"}
{"text":"多元化甜品店 恭喜發財！農曆新年必到嘅地點，一定有黃大仙份，去完黃大仙廟拜神後，就去咗呢一句周圍行吓，好好彩畀我喺銀鳳街見到呢間大街小館。 一打開menu，見到餐廳中式甜品又有、西式甜品都有，好勁！夠多元化！ 我同友人分別叫咗冰鎮椰皇配椰子水 $48、芒果西米露 $33、同埋芒果班戟 $30。 冰鎮椰皇西米露好足料，椰皇入面有好香嘅椰汁，仲配有唔同嘅生果同埋西米，堪稱一個豪華版嘅雜果西米露，佢另外仲跟咗一杯仔嘅椰子水，清甜！ 芒果西米露係友人叫嘅，佢話芒果好甜👍🏻 芒果班戟嘅cream好rich好滑溜，兩件都漲卜卜，抵食☺️","sentiment":"Positive"}
{"text":"高質有feel小店 去到新蒲崗搵嘢食，比我見到呢間新開嘅Wanna Eat，成間餐廳嘅裝修都好簡約，大部份都係木造嘅傢俬，感覺好好~ 同朋友去到就揀咗一人一樣野食喇，呢度仲可以加配餐湯或者用半價加配咖啡或者特飲添。 我就叫咗杯朱古力牛奶，咁凍嘅天氣飲番杯熱朱古力真係好正呀 啲牛奶超好飲 朋友就叫咗杯士多啤梨乳酪冰沙，可以飲到好濃嘅乳酪味，同啲士多啤梨好夾呀。 野食方面朋友就叫咗個藜麥雞肉沙律，本來佢仲擔心沙律會唔會唔夠飽，點知黎到先發現雞肉鋪滿左半隻碟 而且藜麥嘅份量都勁多 真係好抵食啊，而且因為雞胸肉唔肥所以非常之適合貪靚嘅女士 而我就帶咗個比較特別嘅定食，呢個想食。柚子雞係落咗柚子醬黎炒嘅，第一次食到呢個味道 原來都唔錯 甜甜地加埋啲雞肉好好味，個定食仲有白飯同埋兩款配菜，呢個麻辣雲耳雖然辣辣地但係好惹味，撈埋飯食一流呀。 最後本來唸住食埋甜品，可惜嗰日去到餐廳話今日冇甜品 希望下次有得食啦~","sentiment":"Positive"}
{"text":"心機小店 今日同朋友揀咗呢度食飯，因為朋友住附近，大家想食啲特別嘅嘢，就揀咗呢一間外表同埋裏便都幾有特色嘅餐廳。餐廳係類似日式居酒屋但有夾雜啲香港嘢食，選擇其實都幾少，想食嘅螺同蜆都冇晒😭所以就叫咗鮑魚。估唔到係咁好食！個賣相都唔錯！ 嘢食係逐碟逐碟咁上嘅，上得好慢😐不過聽聞係得一個人煮嘢食.. 仲叫咗燒黃花魚 豬腩肉煲仔飯 同埋白鱔煲仔飯 個魚燒得非常好食！推介！豬腩肉煲仔飯就唔推介啦，因為個肉好硬咬唔開咁濟，白鱔煲仔飯都OK嘅。讚嘅係內部裝修擺設好有心思，都可以一試嘅🙂","sentiment":"Positive"}
{"text":"芝士磨菇奄列 成日聽同事講，公司附近有檔 #早餐 好好味，#小秘書 趁今日返早，就比個藉口自己去食餐好嘅🤤  #侍應 遞上兩份 #殘殘舊舊 嘅餐牌，唔多養眼，不過我嚟食嘢啫... 表面嘅嘢由佢囉😝 大大份嘅 #芝士磨菇奄列 配上 #脆多士、加埋 #新鮮沙律菜🥗 淨喺用嚟影吓相已經夠滿足🥰 我無諗一個比 #麥記早晨全餐 仲要平嘅 #奄列餐，可以有咁高質素❤️ 蛋漿滑溜之餘，用作 #餡料 嘅 #芝士蘑菇 亦相當豐富🥳 沙律菜上淋上醋汁，令人寧捨開胃😋 多士夠脆👍🏻 最後加埋杯 #熱咖啡 ☕️ Have a Good Morning☀️ ","sentiment":"Positive"}
{"text":"食在香港阿甘蝦 看百萬級夜景 前幾次來太平山沒定位都吃不到阿甘蝦~~好彩呢次我咁醒目，提前訂左一個餐券，而且提前打電話比餐廳訂位，所以呢次我入園吃到阿甘蝦。（當時門外一堆人等在門口等位，自己可以直接入去食嘅感覺真是好好，因為前幾次我都係坐係門口等位都等唔到果種）。阿甘蝦係以電影阿甘正傳為主題而設立嘅餐廳，就係太平山最醒目嘅凌霄閣的最頂樓，點解我一直都咁想黎阿甘蝦食飯？因為從餐廳的落地窗望出去就可以看到香港最整嘅百萬級夜景啦。店裡面仲有一個特色，就係桌上個立牌，唔需要服務時立住“run forrest run”，需要 服務時就立“stop forrest stop”就唔會有人過黎打擾你啦。講真，就係餐廳食物嘅價位偏高，不過都可以接受啦，因為係咁靚嘅位置（而且因為我提前係網上買咗餐券，所以超抵）。食咗.周打蜆肉濃湯，甘媽巧手蒜蓉包，甘媽炸蝦,脆香海鮮球,香炸魚塊配特色醬汁，甘媽秘制蛋糕同一杯汽水先150幾蚊，超抵。 ","sentiment":"Positive"}
{"text":"平民冰室  今日星期五比較多時間食晚飯 去咗黃埔行街同食飯 黃埔嘅食物比較貴 所以我地行咗去紅磡嗰頭食 俾我哋搵到間好抵食嘅冰室 店員服務十分好 不過繁忙時間如果一或者兩位嘅就要搭枱啦😮 未到七點半已經好爆棚啦 黑椒汁牛仔骨拼炸蝦炸帶子配薯菜 原本好想食牛仔骨所以嗌呢個餐 但係店員話牛仔骨太好賣 所以暫時冇貨😿 如果照嗌呢個餐就會轉牛扒俾我地 牛扒size都幾大塊 炸蝦同炸帶子外層脆卜卜 黑椒汁就另上嘅 倒落鐵板上會有”嗞”一聲 大家要小心彈到呀🤧 不過咁先有鋸扒feel😻 鴛鴦汁焗雙扒飯 原來汁係自己揀嘅 咁我就揀咗芝士汁同鮮茄汁 而鴛鴦扒係豬扒同雞扒 飯嘅份量好適中 鮮茄汁就冇咁膩 芝士汁就啱晒我呢啲芝士怪🤤 芝士焗西蘭花 芝士汁好多 每舊西蘭花都好多芝士 邪惡得嚟又有少少健康🥦 土匪雞翼 香料味好重 而且係炸雞翼嚟嘅 所以外層好脆卜卜 鎖住咗好多肉汁🙊 都唔錯 熱檸茶同熱奶茶係跟餐嗌嘅👍🏻 呢間冰室幾抵食 唔怪得咁多人啦 餐牌仲有好多其他選擇 下次再試其他先😛","sentiment":"Positive"}
{"text":"好有feel,食物大大件 當初我係因為佢門口有好多人等位而被吸引嘅，見入面D裝修唔錯，座椅闊落，岩曬我地一家人去食晚餐 。入到去就聽到西方懷舊金曲，屋企人即刻有曬話題同共鳴，一正。我尼D後生仔可能對尼D歌唔太熟悉，但得不提嗰度環境真唔錯，有晶燈啦又暗暗地，睇得出佢地想帶出經西餐嘅主題，成件事好 match ，二正。我地四人各叫咗四個 餐，有包野飲，湯，包，平均百幾左右，唔算太貴，但D野食真心大大件，好足料!我都差D食唔曬要打包，三正!個人認為呢間餐廳性價比都幾高，不妨一試。 ","sentiment":"Positive"}
{"text":"好扺食又好味道呀！ 今日去左徳寶商埸，原來裡面有咁多野食！ 俾我發現左呢間成個裝潢成加車咁既泰國菜！ 價錢平民化，仲要唔洗加一添。真係好抵！ 如果鐘意飲啤酒🍻仲可以試下呢度既泰啤。 環境都幾好，坐得舒服夠闊落😬 食泰國泰當然唔可以無既 泰式生蝦😻 生蝦大大隻，冰鎮住夠哂新鮮，蝦肉彈牙肥美！ 沾埋個泰式辣醬，無得頂！  泰國小食拼盤。大大碟，有四款每款有四件。 岩哂四人食呀😬 炸蝦🍤餅，好味！好彈牙，食落非常香脆！ 春卷 好足料，有好多蘿蔔絲青瓜絲，食落口感豐富惹味。魚餅同鳳凰卷也不錯！ 濕炒海鮮河粉😃食咁多炸野，食啲濕濕地既河粉岩哂喇，無咁油膩，又幾大盤。 有唔同既海鮮 大蝦，魷魚等炒成，將汁撈匀，河粉夠哂入味！ 馬拉盞炒通菜  炒到好香又濃味，食落有少少辣味，幾開胃。通菜炒到好爽口，唔會話好乾。 個汁又幾好味🤭 仲叫左甜品🍮椰汁西米糕。 香濃既椰汁糕，底下仲有粒粒西米，好有口感。☺️ ","sentiment":"Positive"}
{"text":"［好味的可能不只是餃子］ 最近得知竹園街市翻新左，領展打做咗一個好穷的竹園夜市，特意慕名而來！ 呢度大部份嘅食店都會營業至凌晨一點鐘，而呢間皇后餃子亦都唔例外。 皇后餃子總共有七間分店，連埋黃大仙竹園，總共有四間都係新開嘅。 能夠係短時間之內開咁多間分店，相信質素應該唔會太差。但由於對佢哋嘅餃子唔算好大興趣，所以就決定試吓其他嘢。 望到店員翻滾緊狗仔粉，所以都想叫一碗。 狗仔粉$25 呢度嘅狗仔粉好大一碗，上面鋪上自家製的辣菜甫。 粉仔質地唔會好軟爛，而且湯底好香蝦米冬菇味。自家細嘅辣菜甫辣嘅後勁都幾犀利。  但無論質素同份量都比好出名嗰間十x座好得多。","sentiment":"Positive"}
{"text":"幾平喎 尋日同一班朋友去石澳游水，早午晚三餐都在裡面搞掂。早上食左林家園，下晝就拉大隊來這裡吃。 呢度係百分百港式茶餐廳feel，無冷氣、摺檯摺加幾把牛角扇，可以想像大熱天時都幾係。 餐牌好簡單，都係公仔麵及米，料是腿腸蛋，再加三文治同多士。個個都係叫果幾款，唔係腿蛋就餐腿就腸蛋，再加支大可樂。唔知點解，可能食左咁多年，游水一定同公仔麵掛鉤，尋日食果碗麵是好滋味，個人覺得甚至比晚上吃的Black Sheep 的食物更因應情況，話我唔識食都係咁話。 埋單每人廿蚊，又幾平喎，起碼相比之下比朝早果餐抵。 ","sentiment":"Positive"}
{"text":"行山後仲有冬蔭功湯河, 一流 今日行山日, 由土地灣到龍脊, 再行去大浪灣, 行到大浪灣附近, 有間士多, 見有冬蔭功湯河, 就入左去食晏 估唔到o係呢o的地方既士多, 都有o的咁好食既泰國野, 冬蔭功湯河味道一流, o的湯好正宗, 唔算好辣, 椰子味重少少, 不過都好好食, 料又好足, 食完晒o的粉, 再飲多幾啖湯, 開始覺得辣辣地, 就唔再食喇 後感: 食完去左大浪灣行左一陣, 好多人滑浪, 好寫意, 通常行山行完都係離不開食腸蛋或餐蛋公仔麵, 有得食碗咁正既冬蔭功湯河真係一流 ","sentiment":"Positive"}
{"text":"暖笠笠的炑八石鍋飯♨️🍚 星期五晚上與草根姐姐相約一起去食晚飯，一到步大本型Food Court，就發現Food Court大翻新，環境和餐廳都有所不同。新餐廳中選了炑八taste，天氣轉涼，見餐廳有石頭窩飯供應，馬上知道不作他選！ 炑八taste聖誕節出左暖笠笠牛肋骨煲，牛肋骨大約有4件，肉厚之餘，肉質夠腍又入味🐃。而且仲有紅白蘿蔔🥕同冬菇🍄，配料份量足👍🏻。一口飯配熱湯，標準韓式食法🇰🇷。味道真係好好，食完又暖身，草根好中意食呢個呀❤️!  石鍋極具傳熱效果，表面有芝士🧀，拌勻過程中發出滋滋聲，好吸引😍~~ 芝士份量唔算多，但配料唔少，有牛肉🐂、芽菜、紅蘿蔔、白蘿蔔、青瓜同冬菇。配料同飯嘅比例幾乎1:1，蔬菜爽口又清甜，令成個飯增加口感👅，食落仲唔會甘膩，堅好食👍🏻。牛肉軟腍入味，再係拌飯中加上大醬，既暖身又暖胃♨️。冬天真係必食呀！ ","sentiment":"Positive"}
{"text":"雞煲,點心,愛人 情人節今年同愛人去點心同雞煲,平時傳統酒樓去得多啦! 今次和朋友去長沙灣食創意的點心。好多人等候，一早book定位先。   環境又大又靚，連擺設都滿滿的驚喜。     可愛點心出爐啦!引人瘋狂地打卡。 晤捨得食~ 奶黄流沙包，好好食,奶黃好香,我地2個搶住食 春卷好香好脆,又唔會好油,味道同口感都唔錯 雞札又係好好食，皮薄又多料。      之後開始食雞煲,雞肉爽口又香~又有菜粒辣辣地幾好食 店員服務都唔錯,叫野食上菜快,下次都會再黎 好像干炒牛河，河粉不纏繞，好好食","sentiment":"Positive"}
{"text":"【❤ 淘小姐食記 ❤】 淘小姐最喜歡既上海菜 夜晚同三五知己食飯，其中一位喺新蒲崗返工，食過三分俗氣嘅午市，話幾好食，就帶我哋嚟試埋晚餐～  餐廳睇落細細間，原來有兩層，都幾多座位 ～  佢地早兩日訂咗隻片皮鴨，店員攞咗隻未切嘅鴨俾我哋過目，好大隻！睇落都燒得好靚～ 師傳用心切切切～  切咗出嚟有兩大碟，每一件都有肉，啱哂唔想淨係食皮嘅朋友仔 薄餅略嫌數量較少，不過就咁點甜醬食鴨都好食！ 片皮鴨套餐包埋4隻 ，同埋 ，我哋揀咗生煎包同豆沙鍋餅 朋友力推 ，個樣同平時食開嘅有d分別，不過都幾精緻，個底煎得唔錯 一咬落去就飛哂d汁出嚟，好juicy！  ，切開咗做細細件，方便入口，豆沙唔會太甜，唔錯～ 我哋加咗$50做二食，可以揀時菜豆腐鴨件湯或者京葱爆鴨件 我地揀咗 ，好大碟！ 每件都啖啖肉、好香同好夠味！ 雖然好好食，但係每人食兩三件都飽飽地，最後要打包留返聽日食！ 今餐偏濃味，就飲返個清清地既 ～","sentiment":"Positive"}
{"text":"赤柱高質餐廳 呢間spark bar and restaurant 真系有d隱蔽， 令到唔係好多人知佢嘅存在，實在可惜。餐廳食物質素高，比起一年前我系lkf分店食嘅，感覺而家嘅食物更符合香港人嘅口味。 Spark mix 內有孜然粉同吾同嘅nuts 俾你點麵包黎食。吾洗搽牛油，自然健康得多。麵包仲要系真正嘅外脆內軟，仲要有得refill  蟹肉芒果牛油梨沙律 從賣相開始已經相當誘人，creamy嘅牛油果其實真系好健康，幫你降低壞膽固醇同血脂，罪惡感都少d哈哈 酸甜嘅芒果帶黎夏日嘅感覺，同蟹肉夾得黎又清新  招牌慢煮乳豬肶 $198 佢系呢到嘅招牌菜式當然要試下啦 果然冇介紹錯，豬皮烤得又薄又脆，裏面嘅肉亦好嫩滑。皮同肉之間雖有一層脂肪但入口即溶，吾洗擔心有太膩太油嘅感覺 值得一試😻 希望下次黎到有得聽live咁就perfect啦","sentiment":"Positive"}
{"text":"即炸芝士響鈴冇得輸 以前返工成日係以附近食飯，今日去附近工廠區拎野，所以重遊舊地黎屯門工廠區搵食。 黎到YKK建榮大排檔，有小菜、打邊爐、雞煲、烤魚鍋，我地都係鐘意打下邊爐，傾下計。 我地叫左卜卜蜆鮮魚湯打邊爐，煲入面材料有超多娃娃菜、粟米，沙白，娃娃菜同粟米索晒湯汁，真係好好味，湯底呈奶白色，湯底超級鮮甜，未試過打邊爐係咁飲晒D 湯，太好飲了，冇味精，最緊要飲完唔口渴 我地點左小小邊爐材料，美國肥牛片、即炸芝士響鈴、牛柏葉、手打墨魚滑，抵食夾大件，真係好大碟，特別芝士響鈴，即炸架，真係買小見小，仲脆卜卜，下次要試埋即炸紫菜響鈴，另外手打墨魚滑，爽口彈牙，牛柏葉勁爽口，一D都唔韌。 ","sentiment":"Positive"}
{"text":"環境舒適，澳洲牛扒抵食 今日去到赤柱試一試！朋友生日揀咗呢一間英國菜來慶祝。打電話來book位時，接電話的哥哥很有禮物，我們要訂甜品寫happy birthday. 佢地有promotion, 呢個澳洲牛扒，唔好睇佢平平無奇，原價198，特価＄98。味道有驚喜！ ＄98真係好抵食！ 雖然我們原本想食嗰隻企係度既鳮！殊不知唔係成日有嘅，亦都係promotion先有。所以我哋揀咗牛扒，食完第一塊之後嗰啲encore多一塊！ 不過呢個蟹餅就比較遜色。味道怪唔好食！ Greek salad不過不失。 甜品有驚喜！檸檬撻出色。 星期五晚上嘅赤柱，可能落雨所以好少人，可以享受到寧靜嘅環境。","sentiment":"Positive"}
{"text":"南山邨車仔麵😯😯👏🏻 要食正宗車仔麵，我通常都會揀深水埗👍🏻😌 不過要近近地食又要平，好多學生哥或者上班族都會走落嚟南山邨覓食🐷 夜晚通常會去品香樓，南豐叫餸食。但下就呢，依到有2間車仔麵比你揀，而依間嘅牛腩就岀名啲啦！  雖然係户外食，但有上蓋，依家依個天氣仲有微風，一啲都唔熱🍃 平時嘅車仔麵我會食油麵，不過依到嘅腩汁都係配米粉好啲！ 要另加汁可以叫啲姐姐拎比你，不過佢地都比較慢同埋愛理不理，唔好介意就得啦😌😌😌 大多數都會要枝可樂，因為枝裝特別正！ 學生好似免費跟一枝添！ 另外上次叫通菜都好食！不過有啲擔心佢唔知乾唔乾淨呢🤣🤣","sentiment":"Positive"}
{"text":"神神祕秘 其實香港有好多隱世嘅小店 係啲偏僻嘅角落 今次食呢一間就係佐敦  門口大大隻字寫秘 但你唔知佢係食咩野～ 一入去餐廳係簡約既日式裝修 睇下餐牌，好快就決定到食乜嘢啦 叫咗一個板燒吉列牛定食 定食係額外有碗飯、楓糖糖心蛋同埋櫻花昆布湯 牛肉肉質香軟 先將牛脂搽係石板上面 再放上牛肉 煎大約13秒就反另一邊 剛剛好熟的樣子 煎得太耐就會”un” 另外一個就叫咗蒲燒原條鰻魚定食 而lee 個定食就加咗楓糖糖心蛋紅配油金魚昆布櫻花湯 睇吓條金魚做得好精細 魚身有啲魚鱗紋 究竟呢條肥嘟嘟嘅魚入邊有啲乜嘢呢 就係有蝦肉 額外一提鋪頭10點鐘閂門 所以想食嘅都記住要早啲到 餐廳除咗牛同鰻魚之外都仲有豬可以食嘅 ","sentiment":"Positive"}
{"text":"想食懷舊點心嗎? 早上一家人試完牛池灣新龍城懷舊點心, 即日試埋另一間,因為見到佢門口擺咗好多點心,好吸引, 又因為前一間好多野都冇晒, 唔夠喉... 因為時間不多,買了外賣,鵪鶉蛋燒賣$19, 有三粒,很大粒,, 咬下去不會散開晒, 彈牙有口感, 最重要不會重口味, 唔太鹹;  另外買了黑白糯米包, 有三個, 很大粒,比鵪鶉蛋燒賣大一倍!! $17蚊好抵食, 第一次食呢款懷舊點心, 黑白意思是內有黑白糯米, 外皮是黃色, 類似燒賣皮個種, 唔錯, 下次會帶外地朋友來這間試. ","sentiment":"Positive"}
{"text":"肥老闆娘爽快，非常好食 好日唔去美孚，早查過有家蘇式麵，名字跟蘇州上海的店舖一樣，就必要回味一下。   嘩，店面小到放唔落長乒乓波枱，客人塞得滿滿。香氣撲鼻而出，等一下就有位，肥婆老闆娘爽爽快快，我唔覺得係寸囉！睇佢都似上海婆，味道應該蠻好。    每枱都有人叫雞煨麵，我從不愛煨麵，淋bat bat爛溶溶，有咩好食？我發板點了拍青瓜、紅燒豬肉麵、蔥油拌麵、淨上海餛飩，3個人應該夠飽。    拍青瓜：超入味、好淋、甜醋好味，好味過上海很多小店老字號。  淨上海餛飩吞：足料、肉菜比例好、皮滑、湯好味，個湯比佐敦阿芳豉油湯好好多。  蔥油拌麵：麵量夠，香蔥略淋，可以乾身d，油香可以左重手d，食上海嘢就係要油先好味，麵煮得太淋，但麵質非常好。  紅燒豬肉麵：同樣麵煮淋過頭，但湯贏返d分，個豬肉似軟骨位，好味！  食飽俾錢，門口已經排滿晒人，可以再來試其他冷盤、麵食！ ","sentiment":"Positive"}
{"text":"慶祝好去處🎉 同女朋友慶祝生日，特別揀左間氣氛好浪漫既餐廳，記得佢話過馬灣夜景幾靚，就搵下有咩餐廳係果到，其實都有唔同國家菜式選擇，但見到oma's kitchen係德國菜，平時又少食，就揀左佢！  餐廳既位置就係個海灘隔離，有分坐係室內或室外位置，而我地坐既係室外位，室外位要預先book定，如果無晒就要坐室內喇！不過今晚唔算多人，去到都仲有好多室外既位~坐係到完全望到青馬大橋既夜景食飯，感覺一流！  而野食方面，都唔會話失望，最欣賞既係個羊架，唔會過熟，唔太韌，配埋d汁幾夾！而女朋友最中意係雞翼，表皮烤得靚，金黃色脆身而冇烤焦，佢包埋薯條，都幾飽，而d薯條都幾粗身偏軟，我就中意脆口d既，但佢就幾中意依隻！而我地都覺得比較麻麻地既係個得德國腸配薯容，d薯容酸酸地，唔係好岩我地口味  依間都幾貴既，不過係依個環境下，氣氛又好，都係要返咁上下價錢！ ","sentiment":"Positive"}
{"text":"Soecial Lunch Set Menu 杏花邨平日Lunch 時間， 唔驚無位。Special Lunch Set Menu 包個點心，一個主菜，同杯嘢飲。 好抵食又飽， 如果唔食太多，4個人叫3個餐夠晒。 我地試左個上海粗炒麵，五香牛肉拉麵，同菜肉雲吞湯拉麵。小食要左脆皮春卷同蒸鮮肉包。 整體好足料，拉麵份量多，牛肉都份到一人一大舊。雲吞有5件，食完一件都飽啦。上海粗炒麵雖然望落唔大碟，但食落都唔少。  反而味道上就淡左少少，尤其係牛肉拉麵，個湯好清完全無五香味，要加辣油先好dd。 小食都不過不失，菜肉包一客兩件，啖啖肉，春卷4件，好脆。  跟餐包杯豆漿 ","sentiment":"Positive"}
{"text":"密密食 今次去芝士面lunch試下其他嘢。繁忙時間本身兩個人被安排坐Bar枱位，但係太逼，店員好好人，見我地坐得甘辛苦，安排我地坐番落樓下d枱。👍👍 Nice! 俾個餐牌俾大家睇下，仲有個lunch set餐牌tim!  今次我點了lunch set A2 (芝士焗墨西哥辣肉醬意粉配煎蛋)，d lunch set 送飲品，凍熱均可，特飲只需加$1! 其實已經好抵，學生仲要減3蚊，真係好抵食! (唔怪得之午餐時間好多學生黎😂) 佢個煎蛋係太陽蛋，如果要熟蛋記得出聲! 肉醬唔係好辣，但好香好“野味“!🤤  總括而言， 價錢平民得嚟，又有質素，份量又多，真係好抵!👍👍","sentiment":"Positive"}
{"text":"赤柱必食飯堂 是咁的，我本身住在附近，幾乎每天都會落去食早餐(如果趕得切響上午10:30前到達😜) 當然，有時會因為遲咗起身，所以未能品嚐佢哋既早餐。不過唔緊要，佢哋仲有午餐同下午茶，天天不同，任君選擇，適合懶訓嘅我！首先，我想講下杯奶茶，一般嘅奶茶我都要落糧先入到口，而佢哋呢度杯奶茶呢，就唔需要啦！唔落糖都好好飲😋！食物方便呢🤔，用料新鮮，分量剛剛好， 味道完全適合嘴刁嘅香港人，選擇非常之多，實有一款啱你！仲有佢哋秘製嘅芥辣，簡直超讚👍🏻！其實我講到幾好都無用，大家不如黎試一試啦！ ","sentiment":"Positive"}
{"text":"大埔少有既新加坡餐廳 早兩日經過見到呢間新開既餐廳, 一眼望落去以為係日式既文青小店, 原來係食東南亞菜, 好似幾吸引, 周末帶埋屋企人一齊試下。中午去到都有幾個人排緊隊, 不過都好快入去。   呢間餐廳有午市套餐, 主打喇沙同椰漿飯, 咁緊係飯同麵都叫哂黎try try。因為屋企人唔太食海鮮, 所以叫左個豬頸肉喇沙, 食落唔錯, 有椰香同咖哩香, 仲要唔太辣, 岩哂我呢啲怕辣但又鍾意食辣既人士 。佢地仲有好正宗既做法, 將米粉同福建麵一齊煮, 食落有唔同口感, 大推! 另外叫左個印尼炒飯, 炒飯都ok同乾身, 最正係佢有配埋串燒, 蝦同蝦片,全部都不錯, 諗住下次黎試埋個南乳雞翼椰漿飯。 因為太餓仲有叫左啲小食, 力推絲網春卷, 新鮮炸起仲熱辣辣, 入面好似有芋蓉同肉粒, 口感一流 ! 飲品加15蚊可以叫埋台式特飲, 宜家好興既黑糖珍珠鮮奶都有, 大大杯抵過喺出面飲。 ","sentiment":"Positive"}
{"text":"特色打邊爐 九龍城嘅菜式唔單止得泰國菜，同老爺奶奶去試試打邊爐。 見裝修好有懷舊嘅感覺，坐下來已安排茶水。 個魚湯底真係正個魚頭，最後老公有把它吃掉。 等個湯滾食咗個炸魚片頭小吃。鮮炸好香口。 放完蔬菜，叫個蝦滑，爽口彈牙 安格斯牛真的冇得輸，完全吾會咬吾到。全家都贊 個豬賣相不錯呀，用佢俾個醬好爽。 黑牛柏葉好爽 響鈴新鮮製,質量不錯。 真心覺得用料新鮮，呢個脆肉魚腩大大件 叫了特級蝦子麵，很貼心的有個小小的容器。 呢個糖不甩甜品幾得意。 仲送啫喱，抵食，抱住個肚離開。 ","sentiment":"Positive"}
{"text":"食物大份夾好食！！ 好有懷舊feel既茶餐廳！不枉我排左十幾二十分鐘入座！值得！  先叫左個小食-蜜焦雞翼 可能係我食過最好食既雞翼！佢新鮮炸起，熱辣辣！外皮好脆，內裡好嫩滑！最正係佢個汁！甜甜地既蜜糖味，又有少少黑椒味，超香口，又好味！正！ 黎到一定要試！ 鮑魚絲米粉 材料幾多，個湯有少少芝士味！唔錯  米粉個餐係配埋黑松露炒蛋多士 蛋炒得好嫩滑，加埋超香既黑松露味，簡值係絕配！  焗安格絲牛腩堡齡球 好大個！個包好脆口，有牛油味！點埋個芝士醬食好滿足！  牛腩飯好香！佢個汁甜甜地，微辣，有啲好似xo醬甘。好好食！  雪糕紅豆冰 差不多每台都嗌，唔飲過都唔叫黎過老鳳！ 勁大杯！有三粒雪糕糯米糍，唔會好快融，有咬口。面頭仲有食得既米紙啤牌，成杯野好吸引！無論大小朋友一定好喜歡！  好中意呢間餐廳，價錢唔貴，但食到好多特色同高質食物！呢一餐甘多野都只係164，抵食！  ","sentiment":"Positive"}
{"text":"清新之選 南Y島素食  餐廳係素食， 不過選擇都好多。 有漢堡、有飯、有麵等， 仲有好多特色健康飲品。   炒麵 有菇有菜有番茄，雖然無肉， 但係都好惹味。 不過份量略少，唔係非常夠飽。   蘑菇漢堡配薯條 蘑菇好大個， 整得好香，惹味。  包稍微過硬， 不能好似平時d漢堡包成個咬下去， 要先切好再慢慢食。  如果包皮鬆軟d會容易入口！  有沙律菜伴碟，清新。  薯條，非常粗切， 唔係用炸，應該係用焗， 無左平時薯條脆脆既口感， 但感覺無咁油膩。  餐廳撒了黑椒在薯條上， 可以再加茄汁， 味道不錯。   藍莓芝士蛋糕 軟身， 好味， 不會過甜， 食完一頓晚飯黎一件蛋糕，感覺圓滿！   餐廳老闆定唔知係員工，非常友善， 聽著音樂食著健康又好味既食物， 令我對南Y島之旅留下良好印象。 ","sentiment":"Positive"}
{"text":"豐富二人餐 將近8：30,剛剛先扮完工，我同老婆決定食d重口味既泰國菜。 D2 place 有好多特色小餐館，中西日韓意泰都有，呢間泰國餐廳系D2 place 一期電梯一上黎就見到，門面雖小但食物卻出奇地好。 我地點左二人餐，餐湯小食主菜甜品飲料都包曬，連白飯都可以揀轉油飯 冬陰公香茅味濃，夠辣 炸蝦餅同雞翼食落口仲系熱辣辣，有誠意 泰式炒通菜頗新鮮，炒得幾爽脆 我地要左海南雞同肉碎，海南雞雞肉都叫嫩滑，醬汁就略嫌淡味。老婆叫左走辣，肉碎凈返醬油味，我覺得呢個菜始終都要辣既先好味。 老婆加錢叫個椰靑，一啖冬陰公一啖椰靑都既適合食唔到辣既佢 今時今日小本經營真系唔容易，好既野大家都要多多支持啊 !","sentiment":"Positive"}
{"text":"用心專注，只賣咖啡 坐巴士去太古城，shopping前專登早兩個站落車，去呢間近期熱爆嘅咖啡店買咖啡。   首先，響住宅區開呢類咖啡店好「估佢唔到」，因為勁多人在此打咭，所以唔難位，更高興嘅係，有藉口令我來到這個已成為國際景點嘅地方。  一直都好欣賞日本或者韓國嗰D好專門嘅食店：例如只賣水餃、或者只賣燒餅嗰類，令人覺得好專門，呢間咖啡舖就有呢種感覺，因為只賣咖啡豆同埋咖啡。   我鐘意飲熱咖啡，因為連聞咖啡嘅香味都係一種享受。所以點咗大杯caffe latte，香濃，味帶點甘，真係一杯好咖啡。朋友點咗iced spanish latte，加入咗煉奶，佢用「好滑」來形容，都讚係一杯好咖啡。   店入面座位有限，但我哋反而覺得企響店外睇住一個個排隊但形相嘅人係一個幾得意嘅體驗。 ","sentiment":"Positive"}
{"text":"水準茶記 收工時間嘅太古市中心。晚飯時間。唔好諗咁多，有位就坐。 好考師傅功架嘅一道菜, 採用滑豆腐 (而非比較硬身嘅豆腐), 炸到每件都金黃香脆, 外層口感脆卜卜, 內層豆腐仍然係滑捋捋, 絕對可以用 “外脆內滑” 黎形容, 超級香口嘅小菜｡  蝦仁炒蛋 - 家庭飯桌上的「常客」，蝦球 Q 彈，蛋嫩滑。配白飯無得輸…  有鑊氣、夠味、乾身不過油，牛肉醃味適中，加埋是拉差辣椒醬，PERFECT MATCH !  即叫即炸，勁好食，但極邪惡。(可惜雪糕賣曬，用棉花糖代替。)  晚餐除左套餐外, 亦可以散嗌小菜｡ 小菜款式都幾多, 仲可以加錢跟白飯、餐湯同餐飲｡","sentiment":"Positive"}
{"text":"正斗開年飯 年初4要番工番學 就一班人食個開年飯 我地一行6人 極肚餓甘去左明星😵一坐底就叫野食 但等左好耐好耐好耐 先黎行一碟咖哩豬皮魚蛋👇 (太餓 食到冇晒先醒起。。) 不過從d汁都睇得出 “傑“到不行🤨 顏色偏綠 同想像中ge“咖哩“ 有d出入🙊 味道就。。麻麻 冇咩味😂 之後又等。。 d野食終於一次過黎 係甘食又掃完 其他食物反而幾好味 d餃(🦐同帶子餃) 皮薄料多👍 唔錯  個奶皇包都係推介😋 超流心 但又唔“溜“ 真係好味😍 總括而言：食物整體不錯(除咖哩外) 但係服務就麻麻地 趕時間就。。。🙊 6個人食左12-13碟 都幾平😍 ","sentiment":"Positive"}
{"text":"烤魚塊👍🏻 上次同一個朋友在尖沙咀食完印度菜，佢就愛上咗呢個國家既菜式，但唔知點解佢淨係識搵我陪佢😂可能唔係個個都中意食掛～佢今次話不如入去九龍城，既然佢做晒research搵邊間餐廳，就同佢入黎啦！ 呢間餐廳都幾隱秘下😯落小巴要行到街尾先到，但相對黎講就係人不多，環境好舒適 真係好少見印度餐廳有個咁清新的調酒位，唔知夜晚係咪有得飲酒呢 雖然老闆同侍應都係印度人要同佢地講英文（另外有個香港女人），但係個餐牌係有睇得明既中文！所以點餐係好簡單 叫咗個薄脆，辣得好過癮😳 呢個係「各種肉類混合烤」😂好straight forward既名😂魚好好食好滑！ 肉質嫩 再叫咗個咖哩蔬菜，入面有薯仔，所以都幾飽下 我們配咗乾果烤餅食，幾特別的口味，酸酸甜甜咁😂 飲品就少不免椰汁～同埋我叫咗杯印度特飲，芒果酸奶，都幾不錯  結論：埋單約$300，好飽食唔晒，環境舒服（播英文歌），老闆會偶爾過黎問啲野好唔好食，都幾親切，烤魚塊係必點👍🏻","sentiment":"Positive"}
{"text":"lovely fine dining 睇相見環境幾靚諗住早少少去到可以行下 點知餐廳要7點先開 就唯有行下出面 其實只係隔離村又無乜野行同睇😆 入夜後黑媽媽  6 course menu, 只需要book枱時講低有乜唔食 到時就乜都唔洗諗啦🤗 Overall所有野都幾好 第一次飲凍湯 入面仲有少少truffle and ham覺得出奇地好味. Onsen egg with truffle都好正 個人唯一唔鍾意個shellfish foam.  當夜都幾多人係慶祝生日 Dessert之後有個'birthday tree' 好靚 係朱古力同花砌成既 個底有少少爆炸糖 令到口感幾好無咁溜 ","sentiment":"Positive"}
{"text":"愛。很簡單～只要滋味的晚餐 今日同朋友行經坪石邨唔知食咩好，原來呢頭都有好多大排檔，啱晒我呢D麻甩。 呢度D餸夠晒大碟，價錢又唔太貴，都幾抵食。  西蘭花炒帶子，估唔到帶子都幾大粒，比我想像中多，食落幾彈口。西蘭花同埋D菇，雲耳夠晒入味。 魷魚肉餅味道唔錯有咬口，加上大量蔥花同埋豉油very good, 撈飯一流！ 呢個墨丸豆腐煲我超鍾意，個湯係好似細個去M記飲ABC雜菜湯果個味，由於太好味所以係咁飲。 墨丸都幾多，好味彈牙，入邊仲有好多生菜，不過好可惜個豆腐好似變壞左......酸的......可能因為太夜了 菠蘿咕嚕肉熱辣辣，啖啖肉，又係開飯既好朋友。 最後食埋個雞，肉質好夠滑，加埋蔥花好香好好食。真係好飽喇！ ","sentiment":"Positive"}
{"text":"健康嘅蒸飯 又到左食飯時間啦，最近食得熱氣野太多，都想食得清淡啲，突然間諗起公司附近有間唐記，果然覺得佢係我嘅救星啊，唐記總有一間係你附近。自從有咗唐記之後，去飲茶嘅次數都少咗，因為唔使等位，又可以買到新鮮熱辣嘅點心返屋企慢慢嘆。 今日食嘅事排骨飯，排骨嘅份量好多好充足，而且配有辣椒同豆豉，個味好夠，又唔會太鹹，至於飯嘅方面，粒粒咪都好香，而且分明，又唔會太多水，又唔會太硬身，而且完盅蒸出嚟，排骨嘅香味同埋汁，都滲入左去粉粒裏面，所以每一粒飯都充滿排骨嘅香氣。 燒賣，一份會有四粒，而且都係$18 ，呢個價錢真係好抵，而且粒粒都好大粒，裏面嘅肉好爽口彈牙，而且皮薄，食落口果然滋味四散。 鵪鶉蛋燒賣，鵪鶉蛋粒粒都好大粒，而且新鮮熱辣，粒肉又夠爽滑，果然稱得上係大酒樓嘅味道啊。 ","sentiment":"Positive"}
{"text":"美食團拜 今日約左朋友團拜，地點係數碼港既「 奧壽司 」。 已經有幾年冇去數碼港啦，唔知係咪因為新年啦，商場人流好少，但係「 奧壽司 」就幾多人，餐廳差不多有 8 成坐滿 。 打開 menu 👀, 選擇頗多，刺身、壽司、串燒、拉麵、鍋物⋯樣樣有，就連Hot Pot 都有。 前菜先點三文魚、帆立貝刺身，牡丹蝦壽司，厚切肥美，新鮮！ 三文魚色澤鮮明，紋路清澈，油脂分佈平均。 帆立貝鮮甜，啖啖肉，有口感。 牡丹蝦好鲜甜 主菜：清酒煮蜆，鷄腎七味燒、燒鯖魚、吉列炸生蠔、冷稻庭烏冬。 燒物做得唔錯，非常惹味，唔乾身！ 鷄腎爽口有嚼勁，燒鯖魚皮脆肉香，吉列炸生蠔炸得金黃，外層酥脆，內裏多汁。 冷稻庭烏冬，烏冬柔軟彈牙煙靭，再配以獨特醬油汁，口味濃郁。 下次去數碼港會再光顧。 ","sentiment":"Positive"}
{"text":"熱辣辣菠蘿包 華嫂  我諗大家都聽過 好評一地都系 但我都系近排先去試 我就叫左佢個招牌菠蘿包 真系幾好 第一個包夠熱 第二牛油吾太大所以包嘅溫度岩岩好夠溶哂成塊牛油 第三佢𥚃仲有個太陽蛋仲要系半熟嫁😍😍不過如果佢煎蛋嘅時落少啲油就perfect啦  豬扒菠蘿包 佢塊豬扒包都幾大塊 吾算太韌所以ok啦 😅  佢個樽仔奶茶 又系比人講到好好飲 所以我對佢嘅期望都幾高 但我就覺得有啲普通 有啲似平時茶餐廳啲冰鎮奶茶咁 🤔  不過我下次會再去試下佢啲麵 我見都好多人叫 😍 ","sentiment":"Positive"}
{"text":"平靚正 羅漢齋炒麵 下午茶 黃氏力場 今日嚟到 藍田搵食一，嘩！竟然有大發現！ 去一間屋村酒樓入面 ，竟然食到 遺忘已久的味道 。仲記得細細個去親傳統嘅齋舖父母都會叫 兩個例牌菜給我們就係炸鮮奶以及 羅漢齋炒麵！ 年紀大咗真係唔想食咁多 肉類啦 所以係屋村嘅酒樓裏面見到只需39蚊 就可以食到一個羅漢齋炒麵 仲要係大大大大碟 我當然唔好執輸要試下喇！ 結果 出人意料地好好食 鋪喺上面齋菜嘅味道 唔會太濃味 ，個汁唔係太杰， 重點係 啲麵條炸得脆卜卜， 我完全唔覺得 肥膩 嘅感覺。 我當時食嘅係下午茶時間 ，好多空位， 地方寬闊 ，樓底很高坐得十分之舒服。 店員服務態度良好 ，而且我見到附近老人院嘅職員帶一大班老人家呢一度食飯， 證明呢度嘅嘢食 係真正嘅平靚正。 另外我亦都叫了炸鮮奶， 不過味道就失色了， 外皮炸得很脆 ，裏面嘅鮮奶 唔夠滑溜 及不夠甜，有待改善。 我絕對會推介呢一個羅漢齋炒麵畀大家   ","sentiment":"Positive"}
{"text":"本地薑@阿四糖水 當台灣的人氣飲料店陸逐登陸本港，遍地開花。今次適逢其會，試試西貢本地薑「阿四糖水」。  「阿四」鄰近松記車仔麵，適合食完午餐再買杯野搭車時飲。佢地主打外賣珍珠奶茶飲品，店內有擺放小量枱櫈作堂食用。 行完山到黎西貢，我同友人分別點左奶蓋珍珠奶茶同奶蓋紅豆奶茶。 奶蓋珍珠奶茶($26) 鮮奶味濃郁，唔會太甜，質感較濃，夠晒醇香，珍珠外軟內韌有咬口，值得推薦！ 奶蓋紅豆奶茶($28) 悶煮熬製嘅上等紅豆，搭配濃郁奶茶，口感香甜醇濃，層次再進化。 今次飲後回味無窮，下次再入黎定要試試佢地嘅黑糖珍珠鮮奶！","sentiment":"Positive"}
{"text":"清清地之選 星期六本來想去珍寶海鮮舫度飲啖茶食個包。但係我去到佢要我等個半鐘頭先有得飲，我唯有參觀一下就走啦。如果大家想食珍寶海鮮舫記得要Book位啊。咁喺珍寶海鮮舫搭香港仔嘅船返去市中心，之後就路過間叫做湯加嘅鋪頭。見到佢廳牌啲嘢食清清地，就決定入去食，依家興養生丫嗎。  朋友就叫咗個烏雞湯飯，將個飯加幾蚊轉做蔥油餅。 蔥油餅一啲都唔油仲好香添， 。烏雞湯你見到都好足料，又唔淡口。  而我就叫咗鮮蝦滑，魚肚配魚湯加米粉。 一樣係好足料，無味精都做到好香。  清清地又一餐，覺得路過簡佢，真係無簡錯。 ","sentiment":"Positive"}
{"text":"港式風味嘅冰室 之前試過龍門冰室嘅其他分店， 覺得唔錯所以去開香港仔再試下。地點非常就腳，人流都唔算多，所以唔駛等就有得食 黑椒汁豬頸肉撈丁  $45 廚師都好貼心下， 上菜嘅時候凍凍地唔會熱辣辣，呢個涼拌開胃一流。豬頸肉嘅份量都唔少，而且個公仔麵都好彈牙。 火腿沙律碎蛋三文治$32 呢個三文治有超厚切嘅麵包，但餡料又少少哋，唔會食到成嘴同周圍都係。分量少少地又唔會太早撐飽個胃。 土匪鹽酥雞翼 $40 食落反而有啲似炸雞翼，個皮整得好脆，食落都好惹味，少少哋不過食落都幾飽肚。 芝士焗西蘭花$30 呢碟用咗重料嘅芝士，拎起西蘭花啲醬多到滴出嚟，啲醬有啲水，而唔係好似坊間咁整得太過焦。 凍檸蜜$5 Signature choco 招牌朱古力 $8 呢杯有好濃郁嘅朱古力味，飲落仲會有一粒粒嘅朱古力添！ ","sentiment":"Positive"}
{"text":"再一間隱世日系cafe🌱☕️ 香噴噴小屋 等我襯weekend黎臨前再推薦多一間cafe啦🤩👆🏿 又係有點遠新界西 但就係你點會估到山旮旯既地方會有間咁decent既日系cafe 全店貫徹住木造工業風🦔🌲🗝🔨 Bar枱前放着一樽樽自家炒的咖啡豆同磨豆機 坐係張皮革sofa🛋 望住落地玻璃照入黎既陽光 舒舒服服過左半日😌  感覺: 乾淨 簡約 休閒🌵 老實講 港仔港女們有幾多個去嘆啡 係真係識品嚐? 自問就真係識得好皮毛🙈 呢到店主好好人 會同客人討論(當然你唔講野佢唔會阻你思考人生啦)  說着說着 店主就教了我一會我想學好耐的latte art🥛☕️ 原來呢到有開好多workshops😍 下個weekend同男朋友入黎上一課 嘗試由磨豆到自己沖一杯咖啡 嘆下陽光☀️ 有夠充實吧! —————————————————————","sentiment":"Positive"}
{"text":"超讚的Mac&cheese 話說我真係好鍾意食Mac and cheese🤤🤤每次去親西餐廳都梗係會望吓個Menu有冇呢款菜式，有就一定會帶嗌，🧀 🧀 🧀 芝士通粉簡直係童年回憶，我諗每個人都應該鍾意食嘅，除非你係唔鍾意食芝士🤦🏻‍♀️🤦🏻‍♀️🤦🏻‍♀️根本唔可以抗拒到呢種味道🤤🤤🤤直至有次去到呢間餐廳，嗌左哩碟Mac and cheese，就不能自拔，佢係我食過最好食最好食嘅芝士通粉，因為佢用咗好多種嘅芝士鋪係啲通粉上邊再加上麵包糠拎去焗，雖然只係好簡單嘅步驟，但係我唔知點解佢就係做到咁出色，真心推薦黎呢間餐廳嗌Mac and cheese食🤤🤤🤤🤤🤤🤤🤤🤤🤤🤤🤤🤤🤤🤤🤤 ","sentiment":"Positive"}
{"text":"半山中的隱世日本菜 今次去到半山區搵食，呢區好多特別嘅餐廳質素都唔錯，呢間 Mitsuya嘅位置唔算難搵，而且口碑都好好。 一入到去個感覺非常好，裝修得好有日本feel，入到去可以揀坐喺壽司師傅面前或者普通嘅枱，之後店員就好細心咁拎部iPad影左門口今日推介，逐樣介紹俾我哋睇有啲咩時令野。 首先就叫咗個壽司set，估唔到最普通嗰個都有海膽同三文魚子，而且其他壽司都好好味，絕對抵食 另外仲同朋友叫左兩款手卷分別係普通同埋日本海膽 坦白講食落去兩樣都好正不過日本嘅海膽食落去再好味啲 之後仲叫咗個好特別嘅北海道喜之次壽司，相信識貨嘅都知道呢隻魚非常之珍貴，雖然一舊要成$88但係真係超級好食 熟食方面就叫咗個雞泡魚干，每次去到居酒屋都必食，味道就當然好啦 跟住仲有個銀雪魚西京燒 最鍾意佢嘅甜麵鼓醬，食落去又滑又諗又好味。 最後仲叫咗個好正嘅免治雞肉串 整體而言呢間餐廳俾人感覺好好，店員亦都好照顧我哋，keep住加茶又會推薦我哋食啲乜咁，下次再食日本野都會考慮呢到","sentiment":"Positive"}
{"text":"一流海景嘆咖啡 今日同女朋友去大澳郊遊～行到咁上下女朋友話攰就想搵個舒服嘅地方坐低飲杯野。記得呢度有一間飲咖啡嘅環境唔錯，咁就帶咗佢黎呢度 喺呢度可以望到大澳嘅景色，見到啲觀光小艇喺度行，有時遊客仲會同我地打招呼！女朋友坐得好開心，話有真係去咗旅行嘅感覺 我哋叫咗兩杯凍精品咖啡，同埋秘製汁雞翼 咖啡層次幾豐富，絕對唔係一般cafe貨色，飲得出老闆用心。秘製汁雞翼比較似瑞士雞翼，煮得好入味之餘，雞肉依然嫩滑，唔錯 如果入開大澳，又想坐得舒舒服服飲下野睇吓風景，呢間Cafe相當唔錯 ","sentiment":"Positive"}
{"text":"超正！ 利申： 本人絕非blogger，純粹普通顧客 前幾日同朋友去食飯，本以為會好難搵，點不知出地鐵站一條直路就搵到，仲會途徑寵物店。 爆汁噶烤菇，比預期噶要好味 龍蝦天使麵，真係有龍蝦㗎，仲要大大隻，有膏有蛋，d肉仲好香tim 黑松露雞扒飯就簡直係無得談，雞扒肉嫩多汁，芝士黑松露味重得黎又唔會蓋過雞噶鮮味 重點係open kitchen嘛，廚師哥哥好靚仔啊 侍應哥哥都好好禮貌 home kitchen店面雖然細，但係真係好warm，絕對係relax噶好地方 推薦大家都可以去試下 ","sentiment":"Positive"}
{"text":"玩咪十足西餐廳 銅鑼灣不嬲出名多野食，今日去左食”the stadium”, 成日行過呢間餐廳，但今日第一次食佢個set lunch!  下就2點幾到，都好多人係入面，睇黎幾旺下！  Menu上有十幾個選擇，我就選左「US Roasted chicken」$128 另友人選左「Hawaiian Pizza」$138， share 食！  前菜是吃salad,小小一份岩岩好！  主菜好快上左，烤原隻春雞，其實好大份下，有成4舊，皮脆肉嫩！好好食！旁邊仲有沙律菜中和！Hawaiian pizza有8大件，批底係薄既批黎，上面有ham, cheese, 菠蘿等！不會好油！脆脆地！個人都愛吃薄批，唔會比厚厚的批底填飽了！  最後飲品加錢叫左iced cappuccino 同埋hot latte！大杯抵飲！ ","sentiment":"Positive"}
{"text":"揾唔倒一間更好食 只問我都中意食野，去過唔小燒肉餐廳，日嘅韓嘅都有，不過食過最好食都係得呢間，咁嘅價錢咁嘅質素其實真心唔錯，之前有去過其他分店食，見佢開左係呢度咪試下，都仲係好好食，店員嘅服務又好好，雖然睇倒人手有啲唔多夠，不過店員都好有耐性解答問題，仲好好笑容 我都幾中意食佢啲蝦，所以如果中意食蝦我覺得極上好抵食，基於見倒散叫都55蚊2隻，我食10隻都抵翻哂。。。仲有蟹腳送，都幾好食，店員話可以燒燒先食，不過我個人覺得生食都完全冇問題，都好juicy 啲肉我就比較腹胸肉，因為我中意食啲淋淋地嘅肉，而加燒到三成熟咁食都好好味，因為我本身中意食生牛肉。。 之後我好欣賞佢有個冷面真係幾正，仲有個石頭禍飯，如果有三四個人，其實哎啲熟食share我都覺得唔過份，真心推薦可以一試 不過我覺得飲品總類有啲小，如果有啲冇氣飲品就最好喇 ","sentiment":"Positive"}
{"text":"可靠咖啡店之選 石硤尾深水埗白田呢啲地方係冇乜好咖啡店嘅，如果你想做文青嘅話但係又需要啲咖啡因幫補下，呢間鋪頭就幫到你。  鋪頭分兩邊一邊就近吧枱令一邊就係比較空曠，近吧枱有可能會比廚房整緊嘢食嘅未影響到令一邊好似靜啲。座位都算寬敞，可以喺度Hea。  咖啡種類都唔會太寡，我揀左Cappuccino。可惜佢冇拉花。咖啡都飲到Nut香，夠熱。奶唔算太foamy。  我亦都叫咗個英式鬆餅，鬆餅有幫你翻熱返一個就免不了有少少乾，要盡快食如果唔係就會硬晒。  如果想搵個地方靜靜地坐下飲杯咖啡，咖啡水準又唔想太差好快餐式嘅話呢都係一個幾好嘅選擇。 ","sentiment":"Positive"}
{"text":"味道×風景  呢個炸既拼盤入面有魷魚圈，炸蟹玉粟米球炸蝦，辣味炸雞及芝士味好濃既類似波菜蓉。先講味道，炸物全部好乾身及味道都幾濃，尤其係個芝士味菜容好香好滑加埋d脆片食，停唔到口(我個人口味，覺得呢隻芝士好岩我。滿足視覺之餘又可以試到多款食物。 炸魚薯條係睇到食評點既，魚柳外脆內軟腍，亦是不錯的選擇。 濃蝦湯內有大量蝦肉，湯既香草及調味極濃+飯同埋法包點嚟食都仲好夠味，至於蝦仁就及唔上炸蝦好食。 凱撒沙律係+$52叫既，份量及味道亦係超值。 凍蝦cocktail ，蝦肉鮮味，cocktail汁微辣好開胃。 椰子味+果汁味酒精飲品亦好清新。 Draft beer炎夏解渴之選。 最重要係兩杯飲完之後，個杯送埋比我當做過記念。 訂台時有註明係慶祝生日，埋單後亦有即時送上生日甜品杯，好窩心。因為食得太飽，我以後唔嗌甜品冇人會過嚟唱生日歌，所以覺得服務周到，讚！  景色，味道及價錢，我覺得可以推介。 ","sentiment":"Positive"}
{"text":"豐富韓式燒烤 韓式燒烤唔係成日食 但食親都一定要搵一間通風好少少無咁油煙味重既 呢間韓燒每張枱都有抽油煙機 慢慢食都唔會成身油煙味呀！   除左有唔同既肉類同海鮮 仲有飯 麵 湯 小食呀 先點左個炸魷魚酥做小食 好香口 唔會好粉 新鮮炸起都幾好食 魷魚仲好juicy呀😍 最愛燒蝦 燒帆立貝同金菇肥牛 燒蝦好新鮮 爽口彈牙呀！ 帆立貝大大粒 本身已經有啲調味啊 好食到朋友自己食左5隻🤣 自己燒有得玩之餘仲可以控制到啲牛既熟成度 一路燒一路傾計好enjoy!!!     ","sentiment":"Positive"}
{"text":"泰式主題，榴槤班戟超正！ 親戚係東涌住，而且係機場職員，係富豪酒店食buffet有折，所以久不久我地就會大伙兒去食buffet。  呢間食物款式都好多，凍蟹，長腳蟹，蝦果d都有，d咖哩，海南雞都唔錯，movenpick雪糕有成十幾隻味任食，好吸引！最仲多左凍鮮檸檬茶自己任整任飲，真係buffet少有！  今次佢地有個泰國主題，最吸引我就係甜品區，有幾款好吸引既泰國特色甜品。  椰汁糕 芒果糯米飯 泰式甜蛋絲 榴槤班戟 榴槤班戟最有驚喜，本身諗住一定係食cream,點知一食落去榴槤好濃，原來cream係加左榴槤去打，再另外加左榴槤肉係中間，班戟細細但就勁多榴槤，好香好濃，而個皮道煙煙unun好軟熟！ ","sentiment":"Positive"}
{"text":"👻世貿高質buffet😆 原來依加做緊3月嘅生日優惠☝🏻只要5個人去，生日果位就可以免費，另外嘅人仲有88折優惠添😛 3月8係同男朋友嘅紀念日，就嚟食個自助餐慶祝下啦😙 . 入面都幾大下，而且款式種類都好多😍重點係fill得都幾快😛 講下有咩係我地覺得必食啦😎 🦀凍海鮮  有龍蝦、蟹、蜆、同青口等😚食落去好鮮甜😍  👨🏻‍🍳即開生蠔   🐃黑毛和牛 有火焰壽司同壽喜燒，我自己就中意壽喜燒多啲😍甜甜地咁，又有啲菜，牛肉食落去仲有小小入口即溶嘅感覺😆  🍖熟食 羊架同牛扒都唔錯🤤  🍮甜品 有haagen daz同其他雪糕🍨另外有好多蛋糕甜點😍 重頭戲🎉 出面有紙仔，可以寫自己嘅心意，佢地就會幫手畫係心形碟上面，仲有心太軟添呀😍 另外仲有限時出爐嘅梳乎厘🤤   ⭐溫馨小提示 📌 記住食得哂先好拎啊😚","sentiment":"Positive"}
{"text":"估唔到咁夾味嘅蛋黃菠蘿醬 之前天寒地凍入咗西貢hea....食咗成日想試嘅Let’s Jam，難得tea time嚟到唔駛等位，可能因為真係太凍所以成個西貢都好少人～  同frd子每人點咗一個個九宮格多士，真係唔錯，多士本身新鮮焗超，個邊脆口得嚟唔會𠝹口。果醬每款口味都各有特色，店員仲同我哋講係隨機九隻味，所以我哋每食一款都要自己估係咩味，哈哈。個人覺得最特別嘅係個蛋黃菠蘿果醬，菠蘿嘅甜味滲咗少少鹹味，令到成個醬好有層次，估唔到蛋黃做jam係可以咁夾味  果醬花茶嘅款式都好多，不過感覺同多士上面用嘅果醬一樣味  ","sentiment":"Positive"}
{"text":"譚仔姐姐態度讓我對譚仔改觀 本身覺得食譚仔無咩特別，水準味道都一向係咁，不過今次試左新野加埋姐姐態度良好，就花點時間紀錄下。 今日試左蕃茄湯底 ，估唔到佢既湯底一點都唔馬虎，讓我都忍唔住飲左幾啖，濃濃既蕃茄味、配上牛肉😋yummy 。 最近有$1多碟小食（可能推左好耐不過好小食唔知） ， 青瓜同雲耳調配味道合宜。  姐姐落單風趣幽默又有禮貌，上菜姐姐又好殷勤 ，雖然坐就唔係坐得特別舒服 。不過係食得好開心傾左好耐既一餐。知道以往唔小人彈佢地既態度，但今晚真心覺得姐姐係令我最欣賞店既地方。 ","sentiment":"Positive"}
{"text":"我要食雞煲😁 扮咗幾日日本人，一上機就已經想返香港食雞煲，所以一落機就跟大人講我好餓要食雞煲 ，初初大人拒絕我話咩好攰要返屋企喎... 好彩我用咗好多口水嚟氹大人陪我去，就咁我哋係中途落車去咗油麻地食雞煲 。難得去到就打算落個中辣嘅，點知大人話要食清D 唯有就番佢啦，所以叫咗個花膠雞煲，我就自己加辣椒同醬料 。 個花膠雞都好甜無咩味精，仲食到雞嘅甜味，我等大人飲包湯後就即加水打邊爐，第一個就要食超邪惡嘅芝士響玲，新鮮炸外脆內軟仲有濃濃嘅芝士味 ，再點一個有4款牛嘅併盆，有4個唔同部位等我可以慢慢嘆，之後再食3滑（魚滑，墨魚滑同蝦滑），3款都有唔同嘅口感 ，魚滑有少少陳皮味，墨魚滑較彈牙，而個蝦滑就有鮮味 ，不過食唔到一半我己經飽飽地，因為大人樣樣都只食少少，攪到我一個人灑成枱嘢，食飽肚滿腸肥好爽呀 。 ","sentiment":"Positive"}
{"text":"頂瓜瓜🤗🤗🤗 好 今日同大家介紹一下飲茶嘅好地方 流浮山!  嘩 好遠wo! 都唔系嘅 去元朗轉k65巴士 半個鐘就到啦 食好西系嘅嫁啦🤩🤩  皇庭花園酒家 有一種懷舊嘅味道 一家三口去食咩好呢🤨  涼瓜炆頭班腩 $138 條魚真系好新鮮 個味偏濃 重口味人會好中意  紅燒乳鴿 $55 小編好好中意食 熱辣辣上枱 無得頂  椒鹽尤魚 $58 一半熱 一半凍凍地  熱個一半系幾好食嘅😂😂😂  酥炸生蠔 $98 嘩 堅系好食！ 唔會好多漿去炸 蠔 好新鮮好肥美 食到想encore!  叉燒包  小編daddy天生最愛叉燒包  對呢度嘅叉燒包讚不絕口 話好耐無食到呢個好質素 😎 ","sentiment":"Positive"}
{"text":"令人回味無究既豬潤牛肉米粉 呢間餐廳都開咗一排，但次次行過都有唔少人排隊。抱住人多應該無衰既心態，即管排隊試試。人龍都唔短，但排咗10分鐘就安排到入座，比想像中快得多，原來入面都幾多二人枱。   睇完餐牌一輪，㨂咗個濃湯豬潤牛肉米粉拼炒蛋牛油厚多士$60。   湯底有濃濃既豬潤同薑味，米粉索晒d精華，每食一啖都好似飲緊湯咁。豬潤好入味，煮得剛剛好，唔會過老好夠滑，薑又可以辟咗內臟既味。牛肉雖然都好正，但就比豬潤比下去。 個炒蛋都好正，夠滑又夠蛋味👍🏻多士係厚切，搽埋牛油食夠晒香脆。 食物水準不錯，但服務就要扣分，侍應個個都好忙，態度一般。","sentiment":"Positive"}
{"text":"大滿足燒鵝瀨 相信唔少人都試過慕名去深井食燒鵝，結果中咗伏。今次行完山我就專程揀一間未食過嘅餐廳做下午茶，睇吓可否打破魔咒。 呢間能記燒鵝雖然名氣唔及其餘幾間餐廳，但估唔到佢嘅燒鵝同小菜出品唔錯，係我意料之外。 四個人叫咗半隻燒鵝、炭燒豬頸肉、四碗瀨粉同埋蒜蓉豆苗。除咗燒鵝係整定之外，其餘都係即叫即煮。 燒鵝賣相比上次去隔離嗰間有睇頭得多。唔單止大隻，肉厚而不韌，皮雖然唔脆但仍有油光，皮下無多餘脂肪，每件燒鵝厚薄勻稱，師傅刀功可見一斑。最重點係個瀨粉湯底，真係足料熬制而成，堪稱一碗下午茶最邪惡嘅燒鵝瀨！ 蒜蓉豆苗大碟到食唔哂，炒得翠綠，味道唔太鹹又唔多油，好滿意 炭燒豬頸肉有好多件，燒得夠香，色水靚，幾煙韌juicy! 行完個山又攰又餓，可以食到個咁豐富好味嘅下午茶真係大滿足😄😄，醫飽個肚補充體力，出返荃灣按埋個摩就真係圓滿喇！","sentiment":"Positive"}
{"text":"抵食之選 今次同朋友去咗深水埗一間日本餐廳食晚飯，估唔到深水埗都有一間咁多客人特登嚟食嘅日本餐廳，而且佢性價比都好高，值得去食。 餐牌內有唔同日本套餐、壽司、串燒選擇都相當多。 先來食佢嘅串燒啦，火候剛好上枱時仲係熱辣辣，佢嘅帆立貝相當鮮味，而且仲好大粒。 而佢嘅牛舌心亦都好正，除咗好重牛味之外非常軟熟。 火炙壽司拼盤 呢個拼盤相當抵食，而且每件壽司絕不欺場。部份壽司表面更加了芝士一齊火炙，每一啖都有幸福感覺。 而呢個雞扒冷烏冬亦都唔錯，特別鍾意佢個冷烏冬相當彈牙，值得推介。 而且食到最後仲甜品送，整體真係唔錯，最重要好抵食。","sentiment":"Positive"}
{"text":"發現極邪惡街頭素食！ 今日喺尖沙咀，終於親眼見到最近喺網上素食群組好Hit 嘅素食美食車 ！果然好型！同一貫見到嘅素食Cafe文青形象好唔同，美食車反傳統用黑色做主色，再加上龍鳳火焰等Graphic，令架車有種火辣辣嘅街頭風味。 我買左主打招牌菜「擦餐包」，同紅白藍莎利譚寶。 擦餐包售價$28，就禁睇個包細細，估唔到裡面都幾多餡料。包屬軟身，裡面有素叉燒、素魚皮、生菜、羅勒等，口感有層次，味道適中唔太鹹唔太甜，街頭小食$28黎講我覺得唔錯，有飽肚嘅感覺。 紅白藍$26，顏色鮮艷嘅漸層飲品，好適合打卡影相 。我之前未飲過莎利譚寶，真係覺得有驚喜。本身以為杯飲品會甜耶耶，成杯糖水禁嘅，估唔到味道幾開胃醒神，行街時飲啱哂。  我有Follow擦餐飽Facebook，知道佢地有僱用殘疾人士，真係非常有心 ，而且佢地仲係唯一一架賣素食嘅美食車，禁有愛心，真係要讚一讚依架外表邪惡、內裡溫柔嘅美食車。 ","sentiment":"Positive"}
{"text":"日式便當 放lunch唸唔到食咩好，就行遠啲去D2幫襯隔咗好耐都冇去嘅板上先！呢間餐廳係採取自助形式，類似快餐店咁，自助搵位，自助落單，再等叫號碼自助捧餐。  Menu冇咩點變，但就多咗啲做緊推廣嘅特飲！我就叫咗個一路都食開嘅雪花一口牛，係就係貴咗啲，但牛肉味道幾入味 ，都算淋，唔會話好韌，當然仲加咗錢叫咗杯個人中意嘅凍奶茶！  不過對比想當年新開嘅時候，啲一口牛肉粒真係多好多，鋪滿晒飯面！！ 但依家份量就偏少 ，如果大家想抵食啲或者想飽肚啲，就建議大家叫照燒雞或者味噌五花豚肉喇！ ","sentiment":"Positive"}
{"text":"環境滿分 幾有特式 《Cafe Paradise》 #食在杏花邨 📍杏花邨盛泰道100號杏花新城地下G53A號舖 - 經過山竹嘅破壞，杏花邨滿目瘡痍，一心希望為受風災影響既杏花村盡快修復元氣，決定去當地消費下  呢度門口就有個靚靚回轉木馬咁既大型打卡位，喺香港呢個土地咁有問題既地方有件咁野真係幾得意。可能老闆瘋了。不過又真係幾有特色，張卡不打白不打。 🔹頂級肉眼扒280g配露絲瑪莉燒汁汁 $228 靚仔肉眼扒7成熟，對生怕生勾勾，熟又怕咬到牙仔軟既我，岩岩好夠juicy又唔太生，個名夠好聽既汁汁黎講呢無乜點。我食牛扒喜歡少少鹽少少黑召燒原始風味最好味。 🔹滑嘟嘟三文魚薄餅$118 果然滑嘟嘟！滑嘟嘟應該係講d厚芝士，軟林林拉晒絲咁，size係1個少女食頂多食3塊。重點係佢上面有幾片之麻菜(?), 令個pizza味道豐富好多，唔喜歡食可了開佢，厚芝脆邊，唔錯。 🔹餐湯洋蔥湯 有洋蔥粒既洋蔥湯味，ok嘅  🔹菜沙律 切得碎左dd, 個人喜歡大塊菜，純綷個人喜好。🤣 ","sentiment":"Positive"}
{"text":"我最愛的小店 黎左呢度食野幾年，次次都保持高水準yummy(˶‾᷄ ⁻̫ ‾᷅˵) 堅持人等麵的好態度I love it 熱食永遠係熱辣辣上枱 即叫即製意粉質感彈牙超prefect 芝士濃郁不節省 醬汁味道濃郁 冇膩濟感 焗製品超prefect  最愛意式焗肉丸 自製醬味道一流 肉丸口感豐滿juicy 甜品最愛焦糖布丁 但可惜唔係時時有得食 下午茶時段嘅輕食係另一美好時光！ 有漢堡、熱狗、薄餅！真係講起就流哂口水… 薯角、炸洋蔥圈、炸魷魚圈！正！正！正！ 紅茶 正！正！正！ 我係度食極都唔厭！ 也喜歡店員的服務 俾個like佢地 我個人覺得價錢合理 甚至算是抵食 ","sentiment":"Positive"}
{"text":"繼續燒吧！ 天氣開始轉涼，尤其是呢幾日就特別凍，除咗打邊爐之外，其實韓燒都係一個唔錯嘅選擇，都係可以對住個熱辣辣爐。 我特別中意你喺呢度食韓燒嘅原因，係佢嘅食物質素非常之好，尤其是我好鍾意食嘅帶子，全部都大大粒又夠厚身，咬落去有肉感，正。 仲有大大隻嘅虎蝦，一隻虎蝦嘅長度起碼有我個手掌咁大，食落去啖啖都係肉，有啲總會有蝦膏添。 仲有每一次都必點嘅呢一個牛肋骨肉，一片大大片嘅，係由一舊牛肋骨切開，佢嘅肉汁同埋脂肪嘅分布非常之好，食落去之後佢嘅肉質韌度剛好，而且仲有好濃烈嘅牛香味，千祈唔好錯過。 除咗燒烤之外，呢個生拌牛肉都係我嘅最愛，每一次去到韓國我都一定會食架。我特別鍾意係佢嘅牛肉再拌上雪梨，本身生果同肉係唔同嘅組合，好似會怪怪的，但係估唔到呢兩者配合上非常之突出。 冬天就話可以食下韓燒，如果夏天真係唔鍾意食，覺得熱辣辣嘅話。呢度淨係食韓式嘅小菜都會有好多唔同嘅選擇，仲會有二人或者四人套餐選擇tim。","sentiment":"Positive"}
{"text":"特登碌入深井食糖水😂😆 食完晚飯朋友突然講起話想食甜品 但話覺得附近無咩甜品好食 就講開話即興入深井食發記....  一開始以為講笑 要去到咁遠 但佢話好好食 咁就跟左佢去試😂  去到之後第一樣叫既吾係甜品 而係小食... 雞亦尖 魚蛋😝 真係好好食！ 一開始以為食甜品 無諗過會食小食仲surprise...  食完小食就叫甜品啦... 我就試左個綿綿冰 其實幾好食 有種入口就融化既感覺！仲有小丸子 好彈牙👍🏻👍🏻  臨走個陣見到旺角都有分店🤦🏻‍♂🙈 但朋友會總店係好食啲😂 我一開始諗緊深井咁遠吾係好想去 但去完係會下次都想再黎食過😝 ","sentiment":"Positive"}
{"text":"一定要食 小丸子 黎到深水埗，一定要試下呢檔小丸子，可以話俾大家聽，呢檔野會顛覆你對街頭小丸子嘅睇法。 首先佢製作一D都唔會求其，筆者食過好多次，沙律醬每次都係唧花，唔會求其同你唧，同如果你想即製，可以試下同佢講。 呢度嘅小丸子唔會好厚粉，唔會只係得D粉味，粉漿個味係薄薄一陣，然後會食到入面章魚同佢D配料嘅味，唔會好似一般街邊檔咁，得粉味，好似食緊麵包咁。個燒汁同沙律醬份量剛剛好，唔會搶哂小丸子嘅味。 總之，街頭小食呢D野，你唔試過係唔會知有幾掂！ 用餐日期:3\/3\/2019 是餐費用:$18 味道:9.5\/10 環境:8\/10 性價比:9\/10 ","sentiment":"Positive"}
{"text":"😊🥞😋齊齊食齊齊試冰室扒餐🍖😌😌 港式冰室係香港真係多到數唔到，莉莉子要數既話真係十隻手指都數唔哂😓😓今日莉莉子走左去土瓜灣，沿路見到好多唔同既茶餐廳，當中俾呢間「金加利」吸引眼球😎😎  話說莉莉子同朋友只打算求其一間茶餐廳食個便飯就算，點知竟然見到呢間餐廳門口寫住午市有扒餐賣，而且價錢都只係$55起😱😱  由於實在太吸引，莉莉子忍唔住叫左個意式雜扒餐，配肉醬汁🥰🥰  吉列豬扒好爽脆，再配上雞翼同薯條，簡直係一流既配搭🍝🍟🍗🥩🥩 友人就叫左個雞扒薯條，如圖所見，真係好大塊嫁🤗🤗🤗兩個人埋單都只係$120，底呀😮😮 ","sentiment":"Positive"}
{"text":"人龍不再但味道依然 未喺慈雲山開鋪前,我已經係佢常客,得知再開鋪時真係好開心! 點知出咗名反而少咗食,因為之前去兩三次,人龍都長到排半小時以上。 (當然最後都係有排到) 冇食一排,心血來潮,特意過黎食,出奇地只有兩個人排隊!!! 立即來一份雞翼尖! 即場喺門口食埋先走。 雞翼尖其實冇乜地方有得食又整得好食。一來可能D人喜歡雞中翼,二來雞既其他部分可以賣貴D。但其實雞翼尖先夠入味! 老闆會將佢喺鐵板上煎炒,唔會燶又好香口! 個蜜汁同少少辣粉係最佳配搭,同埋幾鍾意佢個自家製酸蘿蔔,好脆 份量都幾足,慢慢食左好耐先食晒,好似將美味延長左咁  雖然有其他野食,不過下次應該都係叫雞翼尖~","sentiment":"Positive"}
{"text":"葵廣掃街必食 之前同朋友去完泰國有後遺症，好掛住泰國啲嘢食。有一日我哋幾個一齊去葵廣掃街，行行下發現左呢間泰國野，見佢價錢都唔貴就叫左黎試下。   小編超鍾意食泰式炒金邊粉，所以就叫左黎試。佢有細同大兩個size揀，下圖係兩個唔同大細黎。估唔到佢嘅金邊粉係即叫即整，而唔係就咁加熱簡單，所以可能都要等一陣，拎左之後都要攤一陣先食倒。   個金邊粉好足料，蝦同芽菜同其他配料都好多，整個份量對得住價錢。個粉有少少辣，如果食唔到辣嘅朋友可能要叫少辣。啲金邊粉唔會太硬或冧。整體黎講唔會太鹹，好夠味，不過有少少油。 個三色糯米飯都唔錯，啲糯米飯唔會好甜，亦都俾得好夠份量。但係個芒果按飯嘅比例上就少左啲，唔夠餸哂啲飯。不過以佢嘅價錢黎講都真係比唔到咁多芒果嘅。小編都只係試過一次，所以唔知道啲芒果係咪次次都一樣，小編食果次就偏熟，不過有少少酸。但整體來講都好抵食。 ","sentiment":"Positive"}
{"text":"多野食既放題～ 今日同friend去旺角hea, 想放假一日，又好想食日本野，所以就搵左間放題去食!!!!   我地揀左呢間大滿喜，係門口都已經好多人，睇來真係好旺場!!!! 好受觀迎咁!!!   我地坐低左，急不及待就即刻畫野食~~ 我地第一轉係食刺身，有三文魚、甜蝦、虎蝦、赤海蝦、帶子........ 真係好多選擇!!!! 三文魚好大件!!!! 又好厚身!!! 之後，再食左花之戀，同三文魚腩壽司。  我地叫左d燒物，燒菠蘿好好食，燒完仲有好多汁!!!! 酸酸地，幾開胃!!! 燒帶子都唔錯!!!  一品料理既帆立貝係幾好食!!!   飲品同甜品都有好多選擇!!!! 有tiramisu, 楊枝甘露布丁、朱古力蛋糕杯..... 仲有另一個雪櫃d雪條、雪糕、雪米糍...... 真係好多款式比人揀!!!!   我地仲飲左花膠烏雞湯，唔錯!!! ","sentiment":"Positive"}
{"text":"鰻魚非常厚身 雞白湯味道濃郁 睇到網上介紹話呢間唔錯於是就去左一試，去到大約係7點幾，門口有六七人排緊隊，不過等左15-20分鐘就入得，店入面唔算好大。   叫左招牌既鰻魚飯，同埋雞白湯拉麵。   鰻魚飯需時較久，不過鰻魚非常香，而且確實是非常厚身，因此食落都幾有口感，特別係邊邊位同魚皮非常有口感，不過略嫌較乾，可能因為太少鰻魚汁，落多點鰻魚汁一定會更好食。 一向唔敢點鰻魚食因為怕好多骨，食到成日都係骨都冇心情食，不過呢間同網上介紹一樣，骨唔多，偶爾幾條還可以接受，而鰻魚肉又不會是很淋的。   雞白湯拉麵除了有叉燒，還有兩三塊雞肉，湯底雞味非常濃郁，拉麵不錯，溏心蛋好味。 Download餐廳個APP有100分可以即刻用來換野食，可以換到溏心蛋\/汽水，因此又換左一碟溏心蛋。 食物好味，價錢亦唔算是太貴，香港地拉麵普遍100蚊碗，鰻魚飯都過百，所以呢度既價錢還算OK吧，同埋用個APP草分下次又可以換野食~","sentiment":"Positive"}
{"text":"拌麵不錯😗 話說哩間台式餐廳開咗咁耐，都係隔幾個月先嚟食下  地方寬敞，午飯時間唔算逼人，但，食品都唔特別出眾。  相隔幾個月，好似換咗一班伙記(定係經營者都變埋?)  今日心血來潮，行過入嚟食個台式午餐，冇統一嘅餐牌，有幾張餐目推介，麻醬拌麵應該係新嘢，點菜紙上仲未有。 一上枱就聞到好重麻醬味。 攪勻先慢慢享用  麵質帶點煙韌，質地似上海白麵，cutting 係厚身3倍嘅廣東粗麵，哩個組合做拌麵好正。 雞絲真係一絲絲的，都花咗點時間整散拌勻(無計，對食物嘅完美度有要求就會係咁) 入口發現芝麻味好夠，而且仲有隱隱嘅麻辣味。 加上哩個拌麵係熱上，食晒都唔覺膩。 跟餐嘅冬瓜茶偏甜，台飲都係咁。  哩個味道係會令我回味，但價錢上如果可以跟餐包多一小碟青菜🥦會更吸引  ","sentiment":"Positive"}
{"text":"觀塘工廈日本料理 觀塘啲工廈通常都搵到好多驚喜，呢間喺駱駝漆大廈上面嘅一間日本料理店鋪，就認真可以再食多次。 由於疫情關係店主同員工佢哋都好貼心，擺咗好多消毒酒精搓手液喺每一張枱度，務求客人食得安心又放心，呢度坐得好舒服，每個座位都係梳化同埋枕頭，可以放鬆一下。 第一道菜迷你磯煮鮑魚，切成六小片，食落去好爽口，磯煮的味道香濃，像薯片一樣，食過返尋味，奈何鮑魚非常珍貴，好快食晒嚕。 之後朋友話想食炸雞，呢度嘅南蠻炸雞籃都做得相當出色，千島沙律醬蓋滿了新鮮炸起的雞塊，外脆內熱，令人急不及待放進口中，炸雞仍保持新鮮的雞味。 花魚一夜干這個名字有趣且有詩意，附上天婦羅蘿蔔絲酸汁，朋友食到剩返一條骨，可想言之魚係幾新鮮同好吃。 大蔥雞肉稻庭烏冬用一個熱鍋上枱 果真有很多大蔥和雞肉，頓時可以果腹，味道什佳。甜品當然唔少得呢度嘅水果雪芭，日本嘅柚子不嬲都好正，所以叫咗柚子味，酸酸甜甜冇令我失望，能中和口中大蔥的味道呢。 ","sentiment":"Positive"}
{"text":"海怡終於有野食啦😭😭😭 等左咁耐，薩利亞終於開啦！ 明明都開左成個月人流仲係絡繹不絕。成個12月都好想食，但見到條人龍都有啲驚😂究竟海怡既朋友餓左幾耐？  講返間餐廳，今日平日去食lunch 12點到排左唔洗15分鐘就入到去。個環境好舒服又大，感覺唔似其他分店咁局促☺️  啲食物都唔錯，性價比好高，啲侍應雖然好忙，但都幾有禮貌。食物就可能岩岩開始，比其他分店差少少。我地叫左個lunch set 食左個肉醬多利亞，但係太多汁，搞到好水，而個燒雞既燒汁就比較淡，唔夠入味。不過多利亞既味道都還好，食完真係好滿足！  下次有機會再試啲甜品！ ","sentiment":"Positive"}
{"text":"尖沙咀。和牛刺身拉麵 上回試過油花四濺嘅火焰和牛, 今次專誠嚟試和牛刺身拉麵。 極牛拉麵  和牛刺身 (三份) $188  今次肉量揀咗三份, 大約有8片。醬油濃度同拉麵硬度均有3個程度, 可按個人口味選擇。普通濃度 & 硬度就最啱我口味。 話明係和牛刺身, 冇花冇假真係紅卜卜嘅生牛肉, 和牛刺身比火焰和牛薄一點, 其實只要浸一浸熱湯就已經變成半熟。 雖然和牛刺身油份不及火焰和牛澎湃, 但肉質較為柔軟嫩滑, 牛味同樣香濃。  唔好忘記桌上仲有香脆蒜片、七味粉、 芝麻同麻油等調味料, 能夠為整碗拉麵提味不少。   ","sentiment":"Positive"}
{"text":"可以的，但午餐有排等 已幫襯過幾次，佢有撈同湯，我只食過湯，味道ok，唔洗等會好好多 個人覺得麻辣好食d(都帶小小酸味），酸辣過酸，唔夠香。每次都叫雞肉，因為佢係醃制過，好小咁有咁入味，同埋香味都好獨特。 但粉(粗\/幼薯粉）既分量比較少,不過算平，送就正常分量，我係女仔食哂覺得剛好，有時餓就會有d唔夠喉 返工日子如果過左12:15就要等好耐先有位，外賣我剛剛都等左好耐，趕時間要諗清楚呀  因為佢拎左我張order滿埋飛先落單，多單煮又要等耐d啦，我碗野出左無人包無人理，十分鐘後先知原來個碗野係我=.= 我由1:18分比紙姐姐，1:46分先走得 ","sentiment":"Positive"}
{"text":"豬年食金豬，開心mccafe 🧧🐷🎉🥭 豬年大年初一當然要掃下街食下野，話說莉莉子今日過海拜年，四週圍既小販檔唔見哂，連我最鍾意既燒賣魚蛋百果糖水都無，唯有走去附近McCafé 飲杯咖啡算。🥰🥰  點知見到佢地新出既promo 黃金香芒慕絲豬豬，賣相真係好得意，莉莉子俾佢既禮盒五豬報喜完全吸引住，即刻忍唔住買左返屋企同daddy mammy 食。  先講賣相，莉莉子唔講唔覺，隻金豬真係好似金鋪既豬一樣，不過就無甘金黃色，切開中間有芒果果醬同表面包住芒果慕絲。整體唔算甜，而且賣相一流，價錢就$98蚊5個，新年莉莉子覺得絕對接受到🐷🐷🧧🧧🧧 ","sentiment":"Positive"}
{"text":"假期掃街系列-啡寮 去到長洲咁多野食，食到咁上下，中場要搵個地方坐低抖下，之前就睇到長洲有間特色咖啡室，由一班後生的自己開，仲話係真假文青都必去，咁點都要去朝聖下。 喺車水馬龍的長洲，地方都唔算難搵，門口放左一排冰滴漏咖啡壺，好有特色又易認。  入到去真係幾有台灣feel，坐位不算多，保持左適當的空間感，好自然就有種休閒舒適的感覺。 試下呢度signature 咖啡和summer special   椰皇冰滴咖啡 新鮮椰皇即叫即開（唔好再諗人地有無重用，哈哈） 先把椰水倒開，保留椰殼内的椰肉，而後把之前滴好的咖啡倒入椰殼內，原隻咁拎住飲 本身椰肉都清甜，再帶出咖啡味和少少「回甘」。 椰皇大個d 就更好！    菠蘿冰滴咖啡 呢個將菠蘿味加到冰滴咖啡裡，味道比想像中夾，唔係甜，仲有少少啤酒味，像成個咖啡底換了一件妝容。   總結：越來越旺的長洲裡，這種寫意和特色的小店確係帶來點渡假的感覺","sentiment":"Positive"}
{"text":"利東街別緻韓國菜 今日行過利東街見到呢間裝修得幾別緻嘅韓國餐廳, 首首.韓式小館於是入去試試。餐廳裝修都幾西化唔知食物如何？打開餐牌, 雞牛豬、炸雞丶炒粉絲、伴飯丶石頭飯、冷麵丶人參雞湯丶泡菜煎餅, 大部分傳統韓國食物都有。   今日想試下食D外面少食嘅, 叫咗三款廚師推介韓國山野菜拌飯、韭菜煎蠔餅同烤醬油豬柳沙律，再加個白飯同湯。   首先黎個山野菜大酱伴飯, 外觀唔錯, 食材同飯分開上, 有翠玉瓜丶炒雜菌、紅蘿蔔絲...同埋特製大醬, 將所有菜撈埋，加入大醬混埋食, 但由於我鐘意食辣, 所以我再加咗辣醬, 素食者可選。   韭菜煎蠔餅 - 大量韭菜混入麵粉同蠔煎成餅, 外面幾脆, 但如果裡面可以煮耐少少冇咁lim會好D。   烤醬油豬柳沙律 - 一碟肉同一杯菜葉跟紅蘿蔔條分開上, 比我想像中嘅沙律有唔同, 豬柳肉質軟又甜👍🏻, 將肉包住菜食同食韓式燒肉一樣, 我仲叫咗個飯當餸食都唔錯。 ","sentiment":"Positive"}
{"text":"散水doughnut Last day前我上網搵左好多散水餅推薦，見到有人介紹呢間賣doughnut 為主嘅貼品舖，話佢價錢比較貼地，品質又好，都算抵食夾大件，所以我決定揀佢做我散水餅。  由於我last day果日31\/12\/2018，好多人都可能會搞party, 我又無預先book定，點知我去到舖頭doughnut已經賣得七七八八。好彩佢仲有價錢一樣嘅 12個1set嘅special 版嘅baby doughnut 賣，我都照要埋啦。聽番d同事講，d dougnut都好好味，佢地都好滿意。好彩最後都叫做交到差，完美以散水doughnut畫上句號。 ","sentiment":"Positive"}
{"text":"616 係最好食嘅牛肉火鍋😋😋 616被熊貓仔評為我最喜愛火鍋店👍🏽👍🏽👍🏽👍🏽  616由佢岩岩開 我已經係佢忠實fans 到而家更加係die hard fans😂😂😂 佢最開頭牛肉嘅款式好少 供應量又唔穩定 又要排好耐隊先有得食 而家款式多左好多 供應量又充足 又有好多分店分散人流 全靠一班好有heart嘅老細👍🏽 牛肉好多款式 要油花有油花 要肉味濃有肉味濃 總之一定有你岩食嘅牛肉😍😍  我會多數會揀清湯或者青花椒湯底 甘靚嘅牛肉 太濃嘅湯底會蓋過陣肉味 由佢清清地開始 到最低甜到👍🏽👍🏽 至於青花椒湯底個陣辣味好過癮 又唔會好咸又唔會好辣 麻麻地個種感覺 堅爽皮🤪🤪  最後醬料 我最怕咩都溝一餐 好似唔知食左咩甘 係呢度我一定係勁多蔥加牛肉汁加少少醋加少少青檸 正😜😜諗起又想616😂😂  絕非打手 真係欣賞一班年輕老闆想將最好嘅野俾我地食 絕對係良心小店😎😎不得不提 佢地嘅員工好好服務 ","sentiment":"Positive"}
{"text":"拍拖玩煮飯仔好去處 拍拖想一起玩D新嘢，就揀咗呢間玩初階版煮飯仔。k11呢間dinner時段有時都多人，要記得好似我哋咁book位先就可以唔使等位😎 海鮮文字燒HKD88 我哋跟住佢menu俾既QR code上YouTube睇片來整，其實都唔難，不過餐廳提供既計時器好似壞壞地，要用自己手機計時😂 男友設計的有愛的心心圖案文字燒😂😂 不過佢一唔小心落燒汁落重手咗，變得個味有D咸。。。 牛舌HKD65，有韌性又好味道，燒佢果陣記得自己加調味料，佢本身冇調過味😯 西柚味燒酌鮮果梳打，好有趣，要人手榨汁😂係展現男友力max嘅時候，都幾大杯，我哋兩個飲剛剛好，西柚酸酸的配合少少酒味，fresh啊😍  軟芝士厚燒pancakeHKD58，呢個完全係冇片可以跟住學，就自己發揮小宇宙，我哋將一份煎餅分咗兩塊煎，因為感覺真係太大份啦，驚佢太厚好難熟，D麵粉遇熱會脹起變大，店員建議我哋要前後面各煎三分鐘，剛剛好就煎到佢個面脆脆地，食到真係好幸福😍  ","sentiment":"Positive"}
{"text":"抵食又好味 街坊必備 小弟經常會在西灣河區覓食 最近發現開左呢間小店..... 招牌 黃金雞飯 - 泰式海南雞配黃油飯 雞肉好滑 份量足 油飯一啲都唔覺得油 泰式蒜蓉辣醬夠特別 我真係好鍾意食海南雞飯 ！呢間真係very good！！！ $36 一盒飯 抵！！！ 例湯 日日不同 不錯不錯........ 包裝用紙盒做 精緻得黎比發泡膠盒環保！ (但保溫能力一般．建議要盡快食用)  見到其他客人食泰式 靑\/紅色咖喱吉列豬扒飯 猛咁話正！ 下次一定試！一定要試！  呢啲CP值高既小店一定要支持 支持到底！ 香港靠你哋喇 ","sentiment":"Positive"}
{"text":"入長洲必食嘅糯米糍 難得星期日，都係去郊外走走嘅好時機！11點半搭個船入去長洲，食個飯仔，遠離塵囂，為忙碌嘅自己打打氣充充電！咁先有氣有力拼搏！💪🏻  其實食個飽飽都無空間再食其他，不過入長洲必食嘅兩寶一定要食，大魚蛋同芒果糯米糍！而芒果糯米糍係幾時食都食得落，好似話女士有甜品胃一樣，點飽都食到！  其實無特別對邊間糯米糍有偏好！今次就試長洲平記，通常有人排隊嘅都唔會太差！ 糯米糍size比出面市區賣嘅大件，食落都幾好食，皮薄煙韌，入面舊芒果肉又勁甜！當然生果係時令嘢，今次甜唔代表下次都咁甜！店家都細心，用抹手紙包住，唔會食得勁污糟！  ","sentiment":"Positive"}
{"text":"高質居酒屋 星期六同朋友行完街 搭叮叮就黎到呢間蘭桂坊附近既居酒屋 餐廳環境不錯 日式裝飾眾多 好有氣氛  試左兩款卷物都好出色 推薦 吞拿魚腩茸海膽卷 整體味道唔錯 材料新鮮 食得出海膽既鮮味 加上吞拿魚茸 咁既配搭當然好正  三文魚加州卷 加州卷入面有青瓜、玉子、牛油果及蟹柳 牛油果好香 配上肥美既三文魚 口感好滑 正  大蝦天婦羅 炸粉十分薄 大蝦十分彈牙 唔錯唔錯 而且估唔到個塊扇狀炸物都可以食 哈哈  汁燒魷魚筒 魷魚十分彈牙 燒得十分入味 赤味噌煮牛筋牛舌 份量多 煮得非常入味 又相當彈牙 最驚喜係有半個溏心蛋  燒日本芝士年糕相當出色 一份三件 年糕味香 一咬開 濃濃芝士爆曬出來 大滿足 另外值得一提既係職員服務真係好好 經常主動過來添水 ","sentiment":"Positive"}
{"text":"窮人恩物！  瑞典肉丸 一直以來都係肉丸嘅超級粉絲 肉丸味夠香濃 每次嚟到都一定要叫你食先過到癮 加埋紅莓醬酸酸甜甜真係好開胃  Cold cut 今次嚟到見到有就買咗嚟試下 啲ham不錯 但粉色塊火雞腿就淡左啲 菜都唔太新鮮 只食左少少  蔬菜薯餅 蔬菜薯餅係我同女朋友幾乎每次都會食嘅 薯餅有咬口 一粒一粒嘅薯仔配上西蘭花🥦 仲有超濃嘅芝士味 點少少芥辣食  吊起左成個味  雞翼 呢度嘅雞翼都係我嘅至愛 炸得好脆味道啱啱好  三文魚 個三文魚就真係有少少中伏 諗左一個好冇味道而且質地好似鼻涕嘅醬汁 加上配菜好奇怪 竟然有薏米😂  薯格依舊好味抵食👍🏻","sentiment":"Positive"}
{"text":"超驚喜嘅美中.鴨子 今日夜晚我終於去左將軍澳呢間專食北京填鴨嘅餐廳~美中鴨子，原本只係抱住去試下嘅心態去食，又估唔到佢嘅味道同價錢都真係幾唔錯 招牌嘅烤北京填鴨，鴨皮香脆，配埋鴨肉青瓜醬汁同麵皮，真係好好食，好滿足，仲要食極都唔膩添😍😍 仲有擔擔麵，麵條軟硬適中，配埋啲配菜同湯底，真係又香又辣🤗 仲有就係佢嘅生煎包，估唔到佢入邊同小籠包一樣咁充滿湯汁，真係夠曬驚喜，而且咁味道仲真係唔錯唔錯😄 總括黎講，呢間餐廳嘅野食真係唔錯，價錢又合理 烤北京填鴨，擔擔麵，生煎包，有機會我一定會再去食一次😋😋 ","sentiment":"Positive"}
{"text":"🌟▶長洲× 必食大魚蛋🍢◀ 沙嗲大魚蛋😆（$10@2粒） 燒汁大魚蛋🍢（$10@2粒） 麻辣大魚蛋😀（$10@2粒） - 除左「甘永泰」之外，每次都會食依間嘅不同醬汁嘅大魚蛋，依間有好多款不同醬汁嘅大魚蛋，包括有沙嗲💕，咖哩💛，麻辣🌶，冬蔭功🖤，原味💛，椒鹽💜，燒汁💙，即炸💚 - 依間嘅魚口感都彈牙🙈🤷🏻‍♀️沙嗲，燒汁和麻辣都係幾好味嘅醬汁，十分惹味，食唔停😋，下次就試下其他醬汁嘅大魚蛋😎，果然，每次去長洲都起碼食一串大魚蛋先得❤️ - Name🏠: 時來食坊 （Welcome Food Court） Location📌: 長洲新興後街150號地下 價錢💰:每串大魚蛋($10@2粒) ","sentiment":"Positive"}
{"text":"都幾好食 呢日嚟到錦田市食晏，揀在呢間位於停車場旁邊嘅灣仔茶記。 餐廳除咗有室內位置仲有少量室外位置，入面裝修係普通茶餐廳格局。   我哋點咗個剁椒蒸鯇魚配熱咖啡 ($45)，及魚香茄子配熱奶茶 ($45)。 剁椒蒸鯇魚飯 - 鯇魚夠大嚿，魚質夠嫩，十分新鮮又無泥味，配上酸酸地辣辣地嘅剁椒汁，新鮮好食。  魚香茄子飯 - 雖然賣相一般，不過個魚香汁做得幾香口惹味，茄子軟硬度亦適中唔會太腍，好送飯，所以都幾好食。  熱奶茶 - 味道唔錯有質感。 熱咖啡 - 都幾香濃。 ","sentiment":"Positive"}
{"text":"經典美味在柴灣 之前未聽過呢間，不過見個招牌好似幾老字號，反正今朝只想「食少少嘢」，就黎咗屋企附近呢間珍香園。 舖仔細d, 但簡潔舒服。 先叫咗個手工生煎包 同 手工鍋貼，鍋貼雖然唔係好熱，但食落口仍有湯滲出黎，塊皮好煙in, 餡亦好味，食出豬肉應該係新鮮的！ 再叫咗個薑糖豆腐花，都係正喎！坊間好少豆腐花有豆味，佢地做到，當然也不失香滑  最後叫埋個煎釀豆腐，首先4件$12，非常抵，亦香口，唔燶，煎到剛剛好，入口唔會碎晒。枱面無辣醬點，確定唔需要的，辣醬反而會搶豆腐味同整個香味 總括：柴灣有呢d經典美食，正～ ","sentiment":"Positive"}
{"text":"元氣3月8生日送咗生日蛋糕俾我啊 勁搞笑頭先去咗食元氣 賣單嗰陣時無啦啦個哥哥俾咗一盒黃色嘅嘢我 同我講入邊係朱古力蛋糕 我一頭霧水🤔🤔 諗起今日係3月8號 唔通佢覺得我係婦女  所以同我慶祝婦女節？👵🏻 明明我仲咁後生🤭 果刻傷左我玻璃心 💔 點知佢同我講原來3月8號係元氣生日 真係俾佢surprise到  既然係咁祝元氣生日快樂啦😘  不過講返佢哋嘅嘢食新出左啲大滿碟都幾好食 特別一個係吞拿魚茸上邊有啲辣椒油估唔到溝埋一齊都幾嘢味  仲有一個燒油金魚我就麻麻哋啦覺得 ","sentiment":"Positive"}
{"text":"由細食到大 仲係咁好味 呢間車仔麵 真係由細食到大 係我第一間認識既車仔麵 所以好多時 依家大個 出到由尖旺食車仔麵 都會同顯車黎做水準比較 . 今日路過 再食 仲係咁正 同抵食 最平都係$21 冇咩點加價 今日叫左3餸1麵 $35 呢間我認為必點 炸魚皮 識食一定係 點一點湯 再食 份量仲多過以前  今日直接成包比你 叫3位朋友黎分岩岩好 仲有就係加秘製辣汁 夠野味 勁香 小小辣  唔食得辣都食得 同埋豬頸肉 幾爽口 最緊要係煮得夠入味  河粉 份量極多....一反起個底 成碗都係  仲有好好味既係滷水三寶 $28 同旺角肥x味道水準一樣  真係睇唔出 可以話係隱世小店 . 認真係一間好食 抵食既小店 ","sentiment":"Positive"}
{"text":"機器炒餸？試下先！ 屋企人唔想晚煮飯，於是我地就去買外賣啦，見到新餐廳就即刻入去試，舖面細細有十幾個位可以堂食，但我地都係買外賣番去。 佢似係中式嘅快餐，套餐款式唔多，但仲有啲單點嘅餸，不過我哋冇叫。我見到係湘菜（湖南）多，仲見到店內貼左米之蓮平民美食榜上有名「書湘門第」嘅餐牌，一問之下原來係同一個老闆！  我哋叫咗三個套餐，仲送三罐嘢飲，每個餐都係用一個膠兜裝住，下邊仲有一兜飯。三個餸入邊我最鍾意就係呢個宮保雞丁，味道唔會好辣，帶有一啲麻香，而且肉質唔會老，用嚟撈飯一流👍🏻 呢個紅燒薯仔排骨，味道唔錯，唔知係唔係因為用機器炒嘅緣故，薯仔同排骨都好細粒，不過排骨煮得好林，一咬就已經骨肉分離。 呢個豆角炒牛柳就正正常常啦，牛肉肉質唔會咬極唔開，屋企老人家都食到。佢嘅餸菜都係偏濃味，整體來講都算唔錯，不過不失咁。 三個人食三餸啱啱好，新開張有平$5優惠，三個餸連飯連飲品$155，食茶餐廳都要啦，可以一試👍🏻  ","sentiment":"Positive"}
{"text":"初嘗 鋒味16Shell 而家明星開餐廳係件幾特別嘅事 今次終於黎到謝霆鋒開嘅16Shell 先黎個黑炭黑蒜蓉包 ($70) 黑炭包 感覺比一般麵包健康同軟熟 而且黑蒜有一種獨特嘅甜味 令人一食上癮👍🏻 然後叫左個焗釀磨菇 ($70) 雖然唔係大菇 但仍然肉厚多汁 滿滿的餡料 保留不同蔬果的爽口 而Special 係黑蒜雞扒意粉 極具風味的意粉 黑蒜令雞扒和意粉都惹味 特別一讚 雞扒外脆內軟 好嫩滑多汁🤤 最後蒜蓉香椒白酒牛油汁焗鱸魚 比較清淡 但魚肉非常嫩滑🐟 而我飲左杯Lemonade ($45) 好酸夠清爽🍋 _________________________ 裝修環境：✨✨✨✨✨ 服務態度：✨✨✨✨✨ 食物質素：✨✨✨✨✨ (5個✨為滿分) ________________________ 唔信我嘅可以自己去試試😂 ","sentiment":"Positive"}
{"text":"支持美孚小店 美孚隱世小店，位於平台位置，平時門口排曬長龍。今日落街搵食，只係見到兩個人在排隊，一於再入去幫襯。  叫咗每次嚟到都必食嘅青菜嫩雞煨麵。碗麵份量超大，個湯底熱辣辣，好香又有奶油味， 菜嘅份量超多，雞又真係嫩口，麵質又唔太冧真係食極都唔厭。 另外本來想食過淨菜肉雲吞，但賣曬。唯有叫一碗淨水餃， 我相信除咗層皮不同之外，相信入面嘅料係一樣的。 另外叫咗一杯豆漿，不過豆漿唔係自製，只係買出邊啲豆漿再到倒畀你。  這裏食物水準不錯，每天在店外有長長的人龍是有原因的。","sentiment":"Positive"}
{"text":"旺角晚市放題 同朋友去旺角行下街，夜晚揀咗去兆萬中心神戶屋日式放題到食飯，7點幾去到人流都幾滿坐，好在唔洗點等位，呢度放題嘅環境有別於其他大型嘅日式放題，氣氛比較似日本嘅居酒屋，呢度嘅Staff都好有禮貌，服務都唔錯。Staff安排左我哋入四人位，所以位置都算幾寬闊，入座嘅時候即刻俾咗兩張頭一輪嘅點菜紙，提醒我哋盡快落單。 呢度嘅款式十分之多，有好多唔同特色嘅炸物，而，最特別嘅係呢度會有炸雪糕、炸鮮奶、炸榴連一啲比較冷門嘅炸物小食。 呢間鋪嘅上菜速度好有效率，落單唔夠5分鐘已經即刻上咗頭輪嘅刺身同埋一個牛肉火鍋。火鍋嘅份量十分之足夠，而且可以任添火鍋配料，的確唔錯。火鍋會配埋一隻生蛋同牛肉一齊食。 三文魚刺身幾新鮮，而且夠晒凍，食落幾有口感。 牛柳粒亦都炒得好夠，入味，一啲都唔老。 雪糕櫃有好多唔同嘅韓國牌子嘅雪糕，而且口味都差唔多有十幾款，好多味道都想一試！ 呢度嘅放題價錢合理，地點方便，岩哂一大班朋友聚會，係旺角食飯一個唔錯嘅選擇！","sentiment":"Positive"}
{"text":"高質素的Lunch set 平時行過見menu都唔太平，不過心諗應該係高質素，所以就去試下啦。個環境比較黑，但係似足傳統嘅西餐廳咁，所以都幾好feel，傾計就最岩，唔怕人嘈。 我就叫左個美國極黑豚梅扒$108，另加$20要湯同餐包 塊黑豚梅扒好林，一d都唔鞋，仲有即炸嘅薯條同沙律菜，好味。 我老公就叫左經典牛肉漢堡包$98，另加$12要湯同蒜蓉包。 又係有即炸嘅薯條同沙律菜，個包我都有份食，好Juicy，真係唔錯。 雖然Lunch黎講唔平，但係高質素，而且應該會翻轉頭去食。","sentiment":"Positive"}
{"text":"一嚐慢煮肉眼扒 呢間Ruby Tuesday未到7點都差唔多full曬，好彩仲有兩個bar枱位，唔係又要等下一輪啦🤫🤫   今次去咗食慢煮肉眼扒🥩 足足有20Oz 份量大到夠曬兩個人食👀 可能因為慢煮嘅關係，無得選擇幾成熟，好彩又唔會太熟 🔥掌握得幾好，唔會話太韌切唔開又或者太生好多血😅塊扒有啲外脆內軟嘅感覺，好多汁唔會太乾💦 但就略嫌塊扒太肥🙈 除咗塊扒夠飽肚外 仲有唔同嘅配菜🍅、🥔、洋蔥... 好豐富🤩🤩 另外，呢款啤酒🍻聲稱零酒精😯 貪得意叫咗兩枝嚟飲，味道唔似飲開嗰啲有啲苦甘味，相反飲到啤酒花味，甜甜地好易入口😼應該幾啱啲想試下飲酒又怕飲醉嘅女仔飲😄 題外話，等緊食物上枱嗰陣，聽到隔離枱個外籍人士同職員講個慢煮肉眼really nice 👍🏻 之後職員就解釋下煮法，同個客互相交流，服務態度幾好🙂","sentiment":"Positive"}
{"text":"就想餃餃、想就餃餃、想餃就餃 幾條友唔覺意經過呢間新嘅餃子店(招牌還是用紅紙貼住)，見門口包緊餃子嘅人好用心，雖然唔肚餓，都忍唔住想試下，入內見到「想餃就餃」四個字，頂…真系畀佢講仲晒！  落單叫咗個最傳統既芹菜餃子，奇奇怪怪咁，同其他餃子店唔同，仲要揀湯底，蟲草花湯底同埋豬骨湯底。另外亦 Ordered 雞翼、鯪魚球、薯波。等食之餘，開始留意店內裝修，唔知出自邊個人手筆，咁鬼死有創意：肚餓想餃就餃，想了就餃餃，食完下次就想餃餃！  芹菜餃配蟲草花湯底，味道相對地清淡健康，唔似有加味精。七隻餃子中，隻隻都有D唔同樣，仲有一隻裂開口，肯定唔系機器沖手工，值得加分。炸雞翼就肯定由生炸到熟， 唔似大型連鎖快餐，煮一半炸一半，又或者買唔曬返炸，因為我今次系食到會流汁既雞翼。鯪魚球好香夠彈牙，可惜蜆介汁唔系入過雪櫃的，如果唔系，熱辣辣配上凍冰冰，真係想死。薯仔球就好甘香，可以乜都唔使點。 埋單時呀靚女先講：七色餃係佢哋呢度嘅招牌。 應承妳，下次試！ ","sentiment":"Positive"}
{"text":"服務好，新鮮 生日飯，朋友揀左我最鐘意食既海鮮。深井對我黎講，交通都算方便，於是立即扑鎚！一去到，舖仔細細，我地6個人，見我地有幾個大隻d，個姐姐好快就問，介唔介意坐出面？緊係唔介意啦，天氣涼涼，加上有5個都食煙！因為本身佢安排我地坐入面一個成日有人出入既位置！ 坐底點左個豪華海鮮蒸鍋，上完海鮮，緊係係影左同海鮮一齊既合照，甘岩係個老闆幫我地揸機，有個朋友講左句，祝我生日快樂，老闆即講:生日識做！之後就送多左個一人用既海鮮😍，完全足料，唔係淨係俾d蜆幾隻，蝦幾隻算😱但真係一人份量，咩都有！！！ 上海鮮既時候，仲會溫馨提示客人，今日d海鮮大隻d，要蒸多半分鐘至一分鐘！佢仲附上計時器同一張印左，各類海鮮要蒸既大概分鐘！ 無限時，鍋得兩層，下面粥底！全部海鮮新鮮鮮甜，粥底又夠綿，有肉碎，仲有油炸鬼，菜(寶)，葱黎送粥！ 嗰日開始食到最後，四個字:幸福滿足！一個字:正👍🏻！ 海鮮正！服務好！ 一定會再去！ ","sentiment":"Positive"}
{"text":"氣氛正野飯又大份❤️ 日頭去完愉景灣 夜晚穩間bar restaurant hea下 同frd傾下計 Bar枱環境好正 好relax 而且店員既態度好好 不但笑容滿面 而且好細心 服務都好周到  熟客仔都好多 多數係外國人 環境好relax 仲有busking 聽  有波睇  叫杯蘋果酒飲下先 酒通常會第一時間送上枱 飲住酒 傾住計 等我地既餐到 小食拼盤 (另外附上埋茄汁，乳酪芝士醬同他他醬） 好多薯條 2個人食已經八成飽 如果大家夜晚訓唔著 再叫個小食拼盤 啤啤佢都唔錯  最愛係芝士條 好香芝士味仲有瘋狂拉絲  水牛城雞翼 wah呢個好辣 中意食辣既人有福了 肉係嫩既 唔會太過un  炸魚塊 外皮唔厚而且超級脆既 咬落去索索聲  當晚做埋星期四漢堡飽買一送一優惠 好大份而且好厚呀 一份價錢 有2份漢堡飽薯條其實都幾滿足幾飽 Woo hoo!!睇下塊肉厚到 有2塊肉架裹面 大家埋單記住要keep單 因為可以用張單當船飛用架 ","sentiment":"Positive"}
{"text":"【金鐘】遠離塵囂嘅好地方 係金鐘pp，大部分商鋪都係名店，不過呢個地方，上去4樓平台，有個地方好啱叉電用。  前排朋友帶過我去坐，我就喜歡咗呢度。  一間唔近馬路cafe，環境令人坐係度發呆都好爽。 坐係外邊嘅位置，得閒望下個天，或許你會覺得時間原來可以過得咁輕鬆。 新型嘅裝修，咖啡種類都多，樣樣都想飲。 之前食過一次佢嘅麵包，同樣好出色，好鬆軟，又夠料，好有驚喜（今次只係飲嘢）。 叫咗latte，咖啡豆味濃，飲落好舒服（當然環境加咗好多分）。  我一定會下次黎試佢個沙律，再吽過幾個鐘（睇下有無鹽分見到面啦）。","sentiment":"Positive"}
{"text":"近期最愛 平時都會係屋企附近試吓唔同餐廳，而今期我就愛上呢間小店。 呢間小店種類真係相當多，打邊爐、排檔風味嘅小炒都有，而食過兩次都覺得食物水準相當穩定，唔錯味。 順德小炒王 一開始就點了呢個順德小炒王，呢個菜送啤酒真係一流，啱哂同朋友一邊吹水一邊食， 而且小炒王鑊氣十足，特別喜歡佢嘅韭菜花相當爽脆。 而且店員其實安排我哋坐底之後同時就送上自家製湯水， 味道滋潤，啱哂平時冇湯水飲嘅我。 招牌羊腩煲 呢個羊腩煲相當出色，羊腩都好大件而且份量好多。 食埋佢送埋嘅一碟西生菜，真係飽到八成。 椒鹽豬仔脾 最後就點埋呢個菜式，豬仔脾啖啖肉， 肉嫩多汁，相當惹味。 整體呢間餐廳味道真係唔錯，特別佢個羊腩煲真係抵食。","sentiment":"Positive"}
{"text":"街坊上海嘢 今日去北角探朋友， 到夜晚搵嘢食朋友話樓下開咗啲嘢唔錯去試下。 嗰陣6點零入去都未算好多人 嚟到呢啲餐廳梗係要試佢嘅擔擔麵啦， 呢個擔擔麵同出面最唔同嘅地方係佢 湯豬味重啲花生醬味唔係特別重 清淡既感覺 醉雞一放落嚟已經好香識得出佢係用米酒浸嘅，鍾意米酒嘅人一定唔可以錯過  豆酥魚 啲魚上面鋪滿咗就算好香 魚肉都好滑好軟 咁多個菜式之中呢個都幾推介 xo醬炒菜 不過不失 我哋差唔多食完先記得影相 係我最愛嘅高力豆沙 總體來說食物不錯，價錢相宜 適合一大班人食 唯一想講係啲侍應好新手 喺某啲位上 有進步嘅空間","sentiment":"Positive"}
{"text":"日間足料傳統糖水 有日屎忽痕食完lunch想食糖水，點知周圍糖水店都未開，無意中發現左呢間野，原來係咁正。 正係邊呢？就係佢有好多選擇，一碗合桃糊又可以加湯丸，唔鍾意又可以加鮮椰汁，想有d新鮮感就可以加蓮子百合，可以話係任君選擇，無咩配合係搵唔到架啦。除左傳統糖水，最有新鮮感係個馬蹄沙，馬蹄好似成日會食到，糖水真係第一次，真係要俾個讚佢。 不過最衰食完lunch，唔係一定試佢個羽毛甘藍餃子。 同埋睇得出佢地花左心思去搞個brand image，舖頭配色、糖水poster都好有設計感。 ","sentiment":"Positive"}
{"text":"小朋友慶祝生日之選 今年復活節後既三星期後又再次黎翠樂庭、今次係慶祝小朋友既生日，由於訂蛋糕有配額訂完即止既關係，預早左一個月book dinner and cake，蛋糕要額外加錢架，有得加三百幾既米奇米妮款，或加四百幾既Duffy ,shelliemay款，唔同公仔蛋糕可選擇唔同餅底！ 一去到就有半個鐘狂食時間半個鐘後就會開始食公仔架...職員會講定大約幾點卡通人物會黎上送蛋糕....爭取時間食野先！ 專為小朋友而設既取野食位 糖果任選 野食依舊只係冇左復活節主題既野 今次黎為左慶祝小朋友生日所以呢⋯⋯期待左好耐既野出現啦⋯⋯ 卡通人物今次係米妮！送上蛋糕再同daddy mama一齊唱生日歌再砌蛋糕！ 砌完蛋糕職員會幫忙收起先，到走時取回家再慢慢食！砌好蛋糕繼續影相繼續食.. 由於今年又出左單月份會員有75折，會好快full ，生日慶祝既話要預早book位！have are magical day!","sentiment":"Positive"}
{"text":"浪漫的愉景灣 唔知有無人同我一樣，覺得愉景灣係好浪漫，我好中意去🤭今日去行完沙灘，feel free就入咗哩間餐廳，感覺又幾唔錯！ 難得撞正lady’s night!我同朋友兩個一人叫咗杯one of my favourite drink ——Cosmopolitan! 免費㗎！當然要飲翻杯chill下佢🥂  我地叫咗seared salmon & citrus salad ，三文魚好新鮮好香，仲要幾大件下，配上酸醉地嘅沙律菜好開胃。之後我地叫咗一份linguini pasta 🍝 份量超滿，而且意粉厚度適中，而且帶點爽口，味道正宗！ 有酒飲當然要叫翻兩份小食助興。哩份Mozzarella 勁正！真做到邪惡拉絲嘅效果，芝士濃濃香味，加上外面炸得爽脆，仲一啲都唔油，好正！仲有buffalo wings,味道勁香口，雞翼外面脆得黎入面仲鎖到有肉汁，用黎送酒一流。 最後我地仲食埋cheese cake 作結尾~ 蛋糕朱古力味濃郁，仲要擺得好靚，心心眼😍！  ","sentiment":"Positive"}
{"text":"一星期最少食一次呀 好耐冇食就會掛住既譚仔～今日又黎食啦 藍田呢間分店d呀姐態度好好，帶位、落單同上菜都好快手～  我地2個人黎食，叫左一個過橋米線套餐五小辣～套餐咩送都有齊，可以一次過試曬佢所有送，都係52蚊咋！好抵食呀～ 我地仲叫左2個小食，分別係皮蛋同大既蒜泥白肉～2個都係我地既摯愛 我地特別叫左多紅油，所以小食入面既汁好夠～確保每塊白肉都有足夠既醬汁同蒜泥～剩返黎醬汁同蒜泥可以for套餐入面既腩肉，咁樣又可以自製到更多既蒜泥白肉啦😂  2個人先係115蚊好抵食呀～ ","sentiment":"Positive"}
{"text":"高質居酒屋 今日朋友仔約左我去西營盤食好西，帶左我黎呢間高質居酒屋-Mitsuya。 餐廳裝潢令人好似置身於日本居酒屋一樣，淨係食環境都抵。  我地各自點左自己份主食，再嗌左d小食同串燒share。 頂級安格斯牛肉野菜烏冬  牛肉上枱時半生熟，入口即溶，湯底及野菜均十分鮮甜，烏冬為幼身讚崎烏冬，彈牙爽口，正！ 特選壽司盛合8貫  由於我地坐bar枱位，可以睇住師傅係面前用心整，朋友表示材料食落就知很新鮮，海膽很鮮甜，每件壽司都很高質，十分推薦。 吉列帆立貝  炸得黃金色，好脆好香口，帆立貝大大粒，點埋個醬好好味。  明太子雞翼  明太子味夠出，食落辣辣地，幾特別。 免治雞肉軟骨棒  雞肉軟骨幾有咬口，醬汁配搭不俗，可以encore 黑豚肉本菇串  豚肉同菇都幾入味，唔錯 牛舌  牛舌大大塊，燒得好香，食一串唔係好夠喉   餐廳食物質素一流，性價比高，可以一試。","sentiment":"Positive"}
{"text":"無敵海南雞飯 + 喇沙👍🏻 之前食過Mee...Lemongrass嘅銅鑼灣分店，覺得水準唔錯，一直想再食多次。 近日比我發現佢係火炭開左分店，我終於得償所願啦🤩 。 🐔「招牌無骨海南雞飯」 陣容豪華鼎盛，又係出動相機嘅時候📸 除左有雞、油飯、湯、醬料外，仲有菜心一碟🥦 雞肉嫩滑無比，雞皮爽口唔算肥，油飯顆粒分明，絕對對得住價格🙂 。 🍜「MEE...喇沙」 配料極豐富，有：大蝦、蜆肉、蟹柳、魚蛋、豆卜、雞蛋😋 湯底濃郁惹味，椰香四溢，帶點微辣🌶 麵底混合油麵同米粉，雙重口感👍🏻 。 🍹「Cool爆鮮芒果冰冰」 太大杯啦😂 份量爆煲，芒果粒極多，不斷漏汁😛 Crazy❗️ 。 荔枝冰 $28 。 最後食埋「香芒椰汁糯米飯」，今餐無憾😜 ","sentiment":"Positive"}
{"text":"屋邨裏既平價泰國菜，免加一 近mtr既熟食中心，唔顯眼，入到去上1層就到。因為佢鋪頭細細地，所以去到都坐滿，不過好彩唔駛等位。 叫左 ， ， ， ， ， ，合計$250左右。炒飯有10隻蝦左右，冇諗過咁足料，唔會太乾，食食下加左d青咖哩，咖哩既辣我覺得比紅噹噹既辣接受到and好食，所以我食得落咖哩既辣。加左咖哩就濕d。青咖哩入面有薯仔，豆，仲有10幾件雞肉，唔似其他地方用好多薯仔充當多雞肉，特登叫左白飯，配咖哩汁食。沙嗲串燒最有驚喜，最抵食。d沙嗲醬有原粒花生，而且燒得一d都唔硬，易咬甩，有時d餐廳寫明要6串一樣款，但尼間唔需要，good。椰青夠大個，好多椰青肉慢慢挖黎食，食完咖哩飲好fresh。除左地方遠左d之外，其他都好，雖然係熟食中心入面，但衛生接受到，地面唔係濕淋淋既，周圍見到其他食肆既衛生都ok。","sentiment":"Positive"}
{"text":"食過既泰國餐廳算係數一數二好食 第一次寫食評，原來都幾麻煩😭  BTW食過既泰國餐廳算係數一數二好食‼️首先係個chicken cake 雞座幾好食....口感唔錯...老闆誠意推介吓就試左...。。。。。。。，。。。。。。。 個芒果糯米飯有驚喜...估唔到係熱食....椰汁熱熱地加埋d 糯米同芒果好夾❗️出面d 芒果糯米飯一般係黑糯米同凍食....呢到有少少唔同，所以都幾新鮮....  仲有係杯泰式奶茶，唔似出面果d 泰國餐廳咁好甜，個甜度岩岩好，d 茶味又夠...  個金邊粉d 辣有少少辣，所以唔食得辣既朋友最好就唔好撈埋 ","sentiment":"Positive"}
{"text":"抵到絕 係雞煲啊！  話說我就係住附近嘅，咁口癢就想食雞煲，上網睇下原來屋企行一條街就有，所以就去咗試啦。入到餐廳見佢個鋪面都幾懷舊，有返傳統冰室嘅感覺，加上人多都幾warm架！  個日其實都多人叫羊腩煲，但我同朋友都唔食羊，同埋對雞煲有種情意結，所以點都要食雞！佢呢個係一般食放題個種重慶雞煲，所以真係好香好入味，唔係好食得辣嘅人叫小辣都係好辣！  我地仲叫咗沙拉骨，雖然唔多，但係就大大件，好好食，沙律醬真係好夾好正。  仲有個菜架！就係西蘭花炒花枝片，我覺得份量幾少，但西蘭花都新鮮，食落好爽，花枝片都無炒到好老，啱啱好，兩樣夾埋係最好食嘅菜！  唔記得講，每個小菜都會有一碗湯同白飯架，同埋佢有個優惠係幫襯晚市套餐係1900埋單或2100後入座就有9折優惠，所以都抵食架，仲要免加一！ ","sentiment":"Positive"}
{"text":"值得一試🤤 早前心血來潮想食食泰國菜 見西環呢間好似唔錯 就入去試下 我哋叫左一個泰式牛肉金邊粉 一個泰式扎肉雞絲金邊粉 待應上菜嘅時候見佢細細碗 但其實幾多料 細細碗食多幾碗唔同既都得 個湯底幾濃郁 有啲藥材味同香料味散岀泥 似用左好香料同草藥煮岀泥嘅 同岀面其他泰國餐廳嘅味道唔同 應該算係佢自家嘅特色 食之前記得要撈勻  如果細食嘅朋友食一個應該就夠 唔夠飽可以叫多個小食或者叫多碗 我哋就有叫一個泰式米卷 不過冇影相 可以俾你揀 要雞、牛、豬三種 我哋就揀左雞  同岀面啲米紙卷冇咩分別 不過都係偏細件但足料 口感都唔錯 不過就食過一次就算 下次再食會叫其他小食 ","sentiment":"Positive"}
{"text":"姊妹聚會吃星馬泰菜~ 11月姊妹聚，姊妹N剛轉新工作岡位，時常ot，今次飯聚就揀係kcc食，葵興站一出就係，非常方便~  去到仲有驚喜，原來商場有小雲聖誕裝飾，開餐前同姊妹瘋狂影相~  呢間mee...之前食過青衣城店覺得唔錯啊~ mee喇沙 $78 配料有蝦，蚬，豆卜，蟹棒，雞蛋，芽菜，非常豐富，湯頭椰味濃，半米粉半油麵，既吸湯又有咬口~ 緬甸咖哩薯仔雜菜 $72 姊妹突然要吃無肉咖哩，所以揀左雜菜咖哩，可惜薄餅賣哂，嘥左個咖哩汁~ 軟殼蟹米紙卷 $68 煙un既米紙皮，包住新鮮既沙律菜，炸軟殼蟹同牛油果，配酸酸甜甜既醬汁，清新醒胃~ 小食拼盤 $148 食星馬泰野唔少得小食拼盤，有沙嗲，春卷，蝦餅，泰式雞腳，雞翼~ 蝦餅最好味，外層香脆，裡面爽彈有鮮味~ 香芒椰汁糯米飯 $48 最後當然要食埋甜品，芒果糯米飯整成壽司狀，一人一件有創意又方便食，糯米飯軟糯，芒果酸酸甜甜，一口一件剛剛好~","sentiment":"Positive"}
{"text":"生蠔焗蠔自助餐 節日氣氛正濃, 最好就係跟家人食飯慶祝一下, 但人多資金有限, 上網睇左一輪搵到呢間響屋企附近既酒店自助餐. 地方唔算好大, 但都坐得好舒服. 我地食平時日子, 價錢較平, 就算係聖誕除夕都唔係好貴. 下午茶時間仲有10蚊生蠔, 但晚市自助餐生蠔就無限供應, 所以要排隊, 但5分鐘左右就拎到. 除左生蠔之外, 仲有熟食焗蠔, 唔伯太細隻, 蠔味濃, 夠新鮮. 聖誕節仲有火雞, 大大隻好肥美, 肉質唔鞋, 夠嫩. 糯米飯又係冬天佳品, 呢個荷葉生炒糯米飯, 荷葉味夠香, 炒到D飯一粒粒, 唔會好黏, 唔濕, 好好味. 仲有其他熟食, 魚呀, 肉呀, 蔬菜, 每樣試下其他都好易飽. 飲品有汽水咖啡茶, 都係自助任飲, 唔似出面既自助餐祗包一杯. 簡簡單單價錢唔貴, 大家都食得好開心.","sentiment":"Positive"}
{"text":"台灣美食！ 今日同friend去開上水，去到夜晚就去搵野食，行左好耐，見到呢間餐廳好新淨，又好多人幫襯，就一於去試一試!!!   入面d位好闊落，都幾多卡位坐，環境幾舒服, relaxing~~~   我地叫左個芭樂鳳梨鹽水雞，佢d汁好正，酸酸地又撈埋芝麻醬!!!好開胃!!!   我地再叫左個 台式肉鬆芝士蛋卷，都好大份，正!!!   食台灣野當然唔少得鹽酥雞啦!!!!! 我地叫左一份鹽酥雞，d雞好大件，又唔會好厚粉，所以好好食!!!! 間餐廳好細心，每張枱都有自助調味料，有好多選擇，唔錯!!!!   主食我地就叫左一個 基隆海鮮雜錦泡飯!!!!  個泡飯都幾大碗，我地每人都分到2碗!!! 個泡飯仲好足料，有蝦有蜆!!! 好好食!!!   野飲我地叫左 暗黑系甜心，即係oreo曲奇沙冰，同埋黑糖珍珠鮮奶！！好大杯，好好飲！  正呀～ ","sentiment":"Positive"}
{"text":"去完outlet 食反個tea 先 一個星期一嘅下午，我去咗杏花邨outlet 行街!行到攰攰地就去咗茶木食反個tea 杏花邨茶木有下午茶餐 人流比較少，冇時間限制 係其他茶木都只係一個半鐘用餐時間，杏花邨真係唔話得，可以慢慢食，仲可以傾吓計，真係幾好架。 講返個茶餐，我叫咗個炸雞扒滷肉飯，份量唔少架，可以當埋晚餐 茶餐包一杯野飲但係特飲要加＄3 抵唔抵食呢就見仁見智啦！我以咁嘅份量仲要茶木嘅質素都算係咁呀！ 覺得茶木個茶餐真係唔話得甜品都幾好味架 過我食個甜品嗰個冰真係好大嚿，如果變做細啲嘅冰或者雖經會好少少囉，不過大致上都唔錯 大家喺杏花邨唔知食咩又想三五知己傾吓計食返個Tea咁茶木都係不失一個好選擇  ","sentiment":"Positive"}
{"text":"好滋味嘅龍蝦班戟🥞😋 班戟控又出動啦！早前去左J.S. Foodies食班戟，一直好想去東京食，依家香港都有分店啦！ 。 香港率先登場有季節限定嘅原隻龍蝦班戟！難得有好吸引嘅鹹版班戟，仲要係龍蝦🤤 龍蝦係美國直送，肉質好爽好鮮甜，份量勁多超多龍蝦鉗～～～ 淋上香濃嘅龍蝦汁，味道更滋味更濃郁😋 班戟口感鬆軟細密♥️ 可以選擇原味或全麥，個人覺得配原味更夾，多一層滿滿嘅蛋香🥰 唔太好鹹班戟嘅話都可以選擇配意粉😉 。 除左班戟，依度嘅漢堡都好出色！推介煙肉蛋漢堡，蛋控一定滿足🤤 將蛋吉穿令蛋汁流落勁厚又多汁嘅漢堡排再咬一大啖，係超幸福嘅味蕾享受😆 飲品方面Frappe沙冰同咖啡都唔錯，特別係朱古力摩卡沙冰，充滿濃濃嘅朱古力味，食左兩款主菜，當作甜品做總結都唔錯～ ","sentiment":"Positive"}
{"text":"值得支持既小店 Lunch 去幫襯，想去第二間大排長龍，見到依間一個人都無，唸緊伏唔伏。 不過見openrice 好多like，亦唔想等，所以去幫襯下，支持小店。 一黎比個熱包我再加湯，非常正，醋同蒜蓉都有心思地擺係隻小碟上 我就知無黎錯。 我叫哥哥比少左份量我，費時浪費，意粉都煮得唔錯。唔知是咪因為晏晝，間餐廳又太黑太有情調，又玩唔到電話，所以由頭到尾都得我一個人幫襯。 食完上咖啡，當然又係不錯不錯，set lunch hkd100有找，唯一就係相信哥哥唔係好識做生意，set lunch 牌又頹放埋一邊，所以無咩生意。 大家可以考慮下去支持下依啲有heart 小店啦。 ","sentiment":"Positive"}
{"text":"識食一定係食咪走雞🐥  咪走雞呀喂！中意食雞嘅朋友就真係唔好錯過啦！  兩個人撐枱腳就最岩叫二人餐啦，一來就係唔洗諗食咩，二來係計落套餐都真係幾抵嫁！ 平時都無啖湯飲下，今次終於可以飲返啖燉湯啦！今日係紅蘿蔔青蘿蔔湯，非常岩晒乾燥嘅天氣飲啦！ 中意食咖哩嘅朋友，一定要試呢度嘅咖哩煲，因為咖哩味非常濃，絕對唔係溝水咁簡單嫁！而且都好岩拌飯，因為非常多汁。 而牛腩都炆到好淋，非常易入口，而且入面都有好多料，牛腩嘅份量亦好多，真係岩晒呀！ 嚟得咪走雞又點可以唔食雞呢？呢個就係招牌咪走雞啦，望到都覺得吸引啦！啖啖雞肉，配合埋個汁，絕對係送飯嘅好料理，而且味道都好夠，唔洗一定要斟薑蓉。 最後當然係一份甜品啦！今日嘅甜品係木槺布丁，果然有別於一般嘅中菜店，但係食落都唔差嫁，唔算好甜，反而淡淡地都幾岩做整餐飯嘅結尾。 ","sentiment":"Positive"}
{"text":"好味😋又抵食👍🏻 荃灣熊貓酒店對面嘅「樓下冰室」，雖然地鐵站行過嚟要十分鐘，不過我就覺得特登行過嚟都好值得，除咗抵食之外，佢哋啲出品仲好好味😋 裝修有香港懷舊特式，啱哂我哋呢啲老香港，始終港式茶餐廳文化係我哋回憶，無嘢可以取代🤗 食物選擇夠多，早餐、午餐、下午茶到晚餐都照顧哂，悉隨尊便，任君選擇😬 招牌瑞士雞髀🍗$53，配牛油厚多士，粟米什果沙律🥗，講得係招牌，真係無令我失望，香甜瑞士汁，入味又唔會咸，雞髀好滑夠大隻，沙律又新鮮份量夠，加埋多士好滿足👍🏻 自家製叉燒滑蛋飯$50，夠哂誠意，大大碗，望見都流口水，熱辣辣😍😍😍 蛋香夠滑，自製叉燒，肉香加豉油混和香米之中，唔好以為好簡單，要做得咁正，好考廚房功夫架，必食推介👍🏻👍🏻👍🏻 再嘆返杯懷舊紅豆冰或者港式奶茶🥤，真心正，而且價錢平，服務效率高，所以我經常來幫襯😍😍😍","sentiment":"Positive"}
{"text":"Sunday Night Light Chill Out 前一晚食咗heavy野，今晚嚟到太和繼續支持小店 。火車站行5分鐘就係大街上，不難發現。點幾已經好多人排隊 ，好彩兩個人，bar枱都照坐 。  和牛漢堡 good! 鯖魚忌廉意粉 good! 甜品係紫薯窩夫 不過少啲cream會好啲 飲品方面，梳打類有啲失色，熱情果菠蘿糖漿似藥水味。但咖啡就好飲，薑汁鮮奶咖啡好正！ 之前睇其他食評，話服務一般，有90分鐘限時、食得好急，但今日一試發現其實服務都唔差，員工有禮客氣、食物速度都算快，所以食得唔趕，覺得有需要幫小店平反 ","sentiment":"Positive"}
{"text":"易想不到嘅飽又好味道✨ 第一次食抹茶館食係喺沙田 今次算系午餐同下午茶之間🤣👅  首先我系同家姐媽咪三個一齊食所以分別叫咗3個飯。  我叫咗個套餐 價錢合理 算多嘢食 👏🏻👅又有嘢飲同湯 小菜等我再加多個三文魚 雖然有d簿身 不過幾好食的👍🏻由其個豚肉同d飯 都算多 汁都啱啱好夠 我覺得最好食嘅系有件糯米糍嘅物體細細件幾好咬口😆haha 之後仲有杯熱糖綠茶 第一次飲甜甜地幾得意。  另外家姐媽咪佢哋都帶咗個燒雞飯同埋豚肉飯。我覺得個燒雞超級好食好入味又唔會煮得太過熟💕💕👍🏻👏🏻 啲汁又啱啱好，個湯又清清地✨  呢間分店嘅環境都幾大幾舒服，下次得閒會再過嚟試吓其他嘢😍 ","sentiment":"Positive"}
{"text":"夠鑊氣 帶肥髀去藍田做旅遊證件，做完再去附近匯景商場搵食，呢間環境好像幾舒適， 淺木加紅色搶眼，食物像日本🇯🇵加台灣為主，唔使等位，店員招呼坐低，已經係下午茶時段，店員有得我哋慢慢睇，揀好招手再落單！食物好快到晒！ 沙嗲肥牛炒烏冬（$42）即炒夠熱賣相幾好，肥牛落得多，薄身熟成摺曲嘅花咁，仲有爽脆洋蔥+索汁金菇，沙嗲汁好濃，沙沙的好濃，唔會太鹹，烏冬幾滑溜！好味！ 熱胚芽奶茶（跟餐加$5）有耳玻璃杯，夠熱，胚芽落得幾多，奶茶唔太甜，仲飲到茶味，幾好 肉付骨腸（$26）烤完油分juicy多汁，皮彈牙脆口，好味！ 肥髀食： 三文魚肉鬆冷麵（$52）色彩繽紛賣相幾好 珍珠奶茶（跟餐）叫了少甜  食物幾好味，店員有禮斯文，上菜同收碟，每收一次都會問咗我哋唔要先收走，幾好！  炒得夠鑊氣 ","sentiment":"Positive"}
{"text":"一定要試 路過德福，睇openrice話呢間野好好食就黎左食。一生懸命係日文解拼命咁努力，就睇下碗麵係咪真係下左咁多努力啦。 叫左個白湯豚骨拉麵，配料有紫菜，蛋，木耳，叉燒同筍。 湯頭白色起泡，證明長時間造好，飲落味道複雜，各種味東奔西跳，雖然混亂，但好好味，而且飲完唔會成嘴油，不油不膩。 叉燒好好食，製作得唔會入口即散，有咬口，真係有燒過，食得出好香口，而且肉心部分都好有味，唔會淨係得外層有味，值得一讚。 但拉麵個麵本身可能口味問題，唔太鍾意，但係好食嘅。拉麵麵味唔多，要靠索個湯黎食就好好食，麵質較冧，連湯食就一流。 食到咁上下，可以加醋食去油膩嘅感覺，別有一番風味，但係呢度嘅醋比較酸，加少少好啦。 整體黎講真係算好食之選，係呢頭真係冇得輸。 用餐日期:17\/2\/2019 是餐費用:$68 味道:9\/10 環境:7\/10 性價比:7.5\/10 ","sentiment":"Positive"}
{"text":"服務很好的一間餐廳 服務員雖然唔係D後生仔女 但呢個方面先係精髓 服務員都好有經驗令我係整個用餐過程都好舒適 我地叫左白酒 好主動咁一飲完就幫我地汁 另外都幫我地換左2-3 次碟  野食方面：  推薦東蔭公湯，蝦好大隻，酸味適中。 咖哩，我無食，男朋友話幾好味 生蝦，小小貴，但好新鮮，好大隻 小食拼盆，好好味好多種類，幾得意有d未試過，不過有小小貴 好似2百幾 甜品，好好味亦好多種類，不過南瓜加雞蛋我食唔慣，但姑媽話好味。 金邊粉，好味，酸酸地，好開胃，忍唔住食左一碗，男朋友食左半碟。 最後，我姑媽生日，蛋糕佢地用左個好靚既碟裝左，感覺是很有心的一間餐廳。 有機會會再去！ ","sentiment":"Positive"}
{"text":"高質手工啤酒 酒吧西餐廳 呢間酒吧係我屋企樓下🥳 餐廳食物質素好高質 得閒飲返兩杯🍻講下從前幾過癮 . #唐揚魷魚圈 $72 先講小食 魷魚🦑圈一上枱勁香😳 用唐揚方式 先用醬油蒜香調味後炸 特別香 魷魚圈食落好脆 keep到魷魚味  有少少鹹 用嚟佐酒一流🍻🥳 . #黑松露薯條 $70 唔知豬仔骨其實係配薯條 不過嗌呢個主要係超愛黑松露醬😍😍 其實薯條本身係配黑松露醬唔係配茄汁🤣 薯條🍟口感幾脆 即叫即炸 又一佐酒小食 . #美式燒烤豬仔骨 $198 呢隻豬🐷超大隻！成排骨都大過人😱 呢度有八條骨 但每條都係雙骨 每條骨都勁厚肉😳啖啖肉  而且燒到好juicy 好多BBQ醬 啱晒鍾意哨骨嘅我🥳 . 其實石門開咗好多餐廳🍴屋企樓下多咗好多人🤣呢間係石門價錢偏貴 但係食物質素超哂班👍🏻","sentiment":"Positive"}
{"text":"不錯的選擇 去長洲玩唔想食海鮮，見到哩間泰菜，裝修幾有小島風情又企理，就想試下。 吉列芝士魚肉卷 哩個卷幾好食，外皮都ok脆，咬開中心係軟軟熱熱。 香辣肉碎生菜包  我覺D肉碎有少少咸左，用生菜包同配飯都ok。 泰式炒金邊粉  哩個粉幾有泰國地道既味道，有少少甜甜地，我幾鐘意，但食多d就覺得有少少油左。 海蝦冬蔭功湯  冬蔭功湯酸酸辣辣，又唔會太辣，幾惹味，不過餸就比較少，得一隻蝦咋，不過肉都爽口同新鮮既。  點左個set，兩百五有四款餸，價錢中規中矩。如果去到長洲，唔想次次都係食海鮮，又想坐得舒服d，可以試下哩間泰國菜～","sentiment":"Positive"}
{"text":"環境舒服 壽司好食 今日嚟到數碼港食壽司！ 人流唔算多 餐廳環境寬敞🧡🧡 .......... 火炙壽司盛合（特上）$280 呢個壽司盛有三文魚海膽吞拿魚等等 好豐富！而且火炙嘅壽司特別香🤣 好足料 件件都厚切 唔錯！🧡 .......... 壽司盛$238 呢個同火炙壽司盛差唔多 不過壽司就唔係用火灸啦 件件壽司都好新鮮又精緻😍 .......... 海膽炒飯$128 呢個炒飯好惹味！ 面頭會有海膽同紫菜 撈埋左之後同炒飯味道好夾👍🏻👍🏻 有海膽嘅鮮味🤣🤣 .......... 牛脷串$35 好重牛味 識落彈牙又嫩滑👍🏻 .......... 大蔥雞肉串$26 將大蔥同雞肉一齊燒 雞肉非常嫩🤣又有啲蔥味 好食🤤 .......... 雞軟骨串$16 不過不失🤣 燒得剛剛好 香口彈牙🧡 .......... 奧壽司Oh Sushi and Tappas 餐廳：薄扶林數碼港100號數碼港商場307號舖 .","sentiment":"Positive"}
{"text":"完美的good morning💛 每次早咗起身落樓番工 我都一定去85度c買我最心愛嘅包 加杯咖啡～ 登登登登✨就係佢🤪肉鬆腸仔包喇 每次食都係馬上立即上咗天堂🤤 包面係香腸同厚厚芝士做配搭 再加上濃濃沙律醬同香料 最鐘意係佢中間仲有大量肉鬆！！！ 每一啖都好充料 如果撞正佢啱啱出爐 熱辣辣咁勁軟熟🐶🐶 係冬天應該唔洗2分鐘食哂 而且好邪惡 買嘅果日一定要下定決心放棄減肥 如果唔係你一定會好有罪疚感☺️ $14個 個人覺得都抵嘅 因為好多料 女仔嚟講都夠哂飽～男仔就唔知喇🤪","sentiment":"Positive"}
{"text":"臨時轉場的下午茶 同小朋友們放完電，原來諗住食甜館，點知今日唔開 算～ 入返mostown都有野食嘅～  由於帶住2個小朋友，當然都以提供bb櫈為主～ 茶木就完全符合我地要求，而且呢間舖仲可以㨂唔坐店內，坐商場劃出嚟嘅「店外」位置，為咗避免嘈住其他客人，我地就㨂咗坐出面 Tea set有吐司，小食，主食同甜品，嚟茶木當然吃吐司呀～ 不然幹嘛？ 我就叫咗台式牛肉溫泉蛋芝士吐司，朋友就叫咗薯絲炸蝦配鹽酥雞，大家都飲珠珠茶茶 雖然落單時講要等20分鐘，但唔駛10分鐘已經上齊晒喇～ 對住湊住小朋友嘅我地真係幫好大忙，事關小朋友坐唔到咁耐嘛 套餐配埋沙律，感覺上健康啲～ 不過沙律當然冇咩驚喜啦 但吐司好有驚喜啊～ 估唔到牛肉唔係淋到爛嗰啲，仲好有咬口，軟軟的～ 溫泉蛋蛋汁配埋芝士同吐司，濕濕又脆脆，超正～ 超吸引的蛋蛋  珠珠茶茶用咗環保飲管，茶味偏淡，珍珠就比較硬，但外層又好淋㗎喎，甜度就適中啦～ 不過有得坐低同朋友傾吓計食個tea, 於願足矣～ 埋單一人50蚊～ 抵食～","sentiment":"Positive"}
{"text":"山珍海味晚餐  一向都知道跑馬地好多貴價美食，今次就同個朋友去試吓高質素嘅中菜。 門口好有氣派，一條樓梯直上餐廳，店員服務態度親切殷勤，滿面笑容，隨即安排熱茶俾我哋。 見到餐牌有好多套餐選擇，所以我哋揀選二人鮑魚魚翅套餐E，當中包括七款美食。 首先就來兩份前菜，香蔥油海蜇花同埋脆香牛油白飯魚伴椒鹽茶樹菇。 海蜇非常爽口彈牙，而且酸酸辣辣好開胃。 蟹肉竹笙煲仔翅用瓦煲裝住，除咗可以保存溫度之外，更可以食到煲仔翅嘅原汁原味。 入面果然好足料，食到好多蟹肉同埋竹笙，而且好入味。  主菜就係松子蟹肉芙蓉蝦球同埋鮑汁玉掌扣五頭湯鮑。 芙蓉蝦球面頭鋪滿蟹籽，底下係蟹肉蛋白，蛋白嘅口感好滑嫩，蝦頭爽口。 玉掌扣五頭湯鮑賣相非常吸引精緻，一眼可以見到有鮑魚、玉掌同埋蔬菜，食落去鮑魚同埋玉掌非常入味，滋陰養顏之選。 之後仲有香濃汁牛肋骨煲，牛肋骨肉都比較多，而且口感好林，非常嫩口。 最後仲有鮑汁章魚雞粒炒飯同埋甜品-桃膠銀耳雪棗糖水為呢一餐豐富而非常滋補嘅盛宴畫上句號。 ","sentiment":"Positive"}
{"text":"平價高質漢堡 ［burgerman 🍔] 呢間餐廳其實早係初開深水埗店嘅時候就已經去過試，質素不錯，過左咁耐去朋友屋企路過再遇到佢，就介紹朋友黎試試喇。  環境黎講就同深水埗店差不多，但係枱同位置就大得多了。  餐牌其實印左落單上方燈箱。  係枱上仲有即棄手套可自取使用  宮崎和牛漢堡set $138  用輕身嘅芝麻醬做醬汁，所以相對黎講就比較唔會漏，同漢堡嘅味道都幾夾，和牛漢堡嘅牛味的確係出色。  至尊漢堡 $80  配料有煙肉\/蛋\/雙層漢堡扒\/生菜。 見到個份量就已經值回價格，一口係點都唔會成功咬到，所以只好分兩層食🤣其實可以講係2人份量添，蛋黃醬好高分，整體同所有配料都好夾。漢堡牛雖然唔能夠同宮崎和牛比較，但以呢個價錢不論質素同份量我又覺得超值喎   肉醬炸薯條 $38 用嘅係粗薯條，而肉醬係微微地辣，肉醬係比較杰身嘅。但如果面嘅芝士多d就perfect 喇  ","sentiment":"Positive"}
{"text":"性價比高的韓國菜 一向如果食韓國菜都會揀尖沙咀韓國街，但叫碟炸雞都唔會兩個人食得哂，但今日嚟到依間就覺得好唔同，雖然位置唔係坐得咁舒服，尤其是個椅個背😥 我地兩個人叫左3樣野，一個紫菜牛肉飯卷； 芝士辣炒年糕同蜜糖炸雞 飯卷切開有10件，坦白講唔係好食得出有牛肉，反而旁邊嘅紅蘿蔔好搶，同整體飯卷味道唔足 炒年糕係正，2-3個人食份量就啱啱好，好多餐廳做得份量太多反而食到唔想食，但依個唔會，味道亦好惹味 到最尾，食韓國菜潮流係要食炸雞的，雞肉炸左但唔乾好juicy，而且全部去骨，但食炸雞嘅配角依度係欠奉的，唯有要左兩罐汽水，埋單都只係233, 仲想點 ","sentiment":"Positive"}
{"text":"巨長鰻魚飯 小編去嘅時候係放飯時間，所以等位都要等一陣。等位期間已經有店員幫我地落order，慳番d時間。未食之前見到98蚊一個鰻魚飯，其實仲有d猶疑。不過一入去未坐低，已經見到店員將啲前菜放左係枱面，等我地埋位，已經大大大加分。  店內裝修都幾有特色，放咗好多日本酒同埋燈籠， 放唔到假去日本玩，都可以黎呢間居酒屋打卡。  Lunch set 😋前菜：麵豉湯，沙律，燉蛋 😋原條成田醬炭火燒鰻魚飯 ($98 加一) 店主話呢款鰻魚係佢地專登訂番黎，好足料， 亦都好厚肉。條鰻魚真係好大條，燒得幾香，唔會燒到好乾身。值得一提嘅係條鰻魚冇乜骨，所以食得好暢快。唯一可以改善嘅地方就係條鰻魚唔係超入味，同d醬汁好似分開咁， 如果鰻魚 可以入味d就100分。  食完真係好滿足好飽，比較細食嘅建議share食再加其他小食。鍾意食鰻魚嘅你一定要試下。  🔎味道樂居酒屋 🍽長沙灣元州街498號青華閣地下C舖 ","sentiment":"Positive"}
{"text":"重口味之選紅酒壽喜燒鍋 身為一個日式火鍋愛好者 梗係要周圍去食唔同嘅新火鍋啦 今日嚟到觀塘嘅呢間但馬屋 佢最近推出呢隻紅酒壽喜燒！今日一於嚟試下 一入到去感覺有啲擠迫 但濃濃嘅氣氛已經湧緊出嚟 坐低之後侍應姐姐就喺你面前烹調紅酒壽喜燒鍋 先放和牛油再放配料 加上小小壽喜燒汁 放上澳洲穀飼和牛片  淥幾秒呈現淡淡嘅粉紅色已經食得 一定一定要點上日本雞蛋汁 超正 和牛片索曬壽喜燒湯底嘅味道 鹹鹹甜甜十分好食 而且紅酒味唔太重 女仔都啱食 之後就可以加上不同嘅火鍋配料  值得一提嘅係餐廳竟然有冰菜 出面好少食到  最後梗係食埋任食嘅haagen dazs雪糕 十分滿足 ","sentiment":"Positive"}
{"text":"口感一流刀削麵 見肚餓搵嘢食路過見到依間麵店個名幾特別，就決定入去食下刀削麵 環境都幾好，因為下午茶時間所以人都唔太多。 睇睇餐牌全部刀削麵都有麻辣兩個字，差啲嚇親，以為好辣。睇真啲，係可以走麻辣的。  一份餸配一碗麵 麻辣同埋蒜就唔係直接加落碗麵度嘅，而係喺個餸上面，所以唔記得叫走辣都唔使太驚。 牛筋腩有三隻手指推介，單睇賣相已經覺得好唔錯，食落牛腩味香濃牛筋又炆得夠林，好味好味。 豬扒都好香，鵪鶉蛋就有啲似台灣嘅鐵蛋不過冇咁硬，鴨血都好味，一啲都唔臭，刀削麵軟硬適中  加料叫咗一隻糖心蛋，質感一流  跟餐叫可樂仲可以免費拎到支茶添。第一次見鋪頭有呢個優惠，有意外收獲。 整體來講都唔錯，下次再路過家維邨，都可以再食依間刀削麵。幾好幾好。","sentiment":"Positive"}
{"text":"<<❤️找到了屬於自己的空間>> 每嗰人都值得擁有屬於自己片刻寧靜既空間，今日番工番到真係好累了，咁岩收早，可以去飲杯咖啡抖一抖 早前留意到係勝利道隔離嗰條街開左開咖啡店 裝修簡約，又係用霓虹燈做主打，最重要係佢有個好大嘅outdoor位置 去到咖啡店大概五半三左右，店內係無人既，正常呀，因為正常都未收工，所以我就可以獨霸outdoor位置，望住外面既梭椏道，比較少人嘅街道，分外覺得寫意 今日只是單點了一杯美式咖啡☕️想不到嘅驚喜出現了，我喜歡這裏咖啡的味道，係我未飲過嘅咖啡味道 靜靜地喝著，謝謝這間店舖將今天所有疲勞揮走！ ","sentiment":"Positive"}
{"text":"輕鬆下午茶 是日休息， 最適合同屋企人輕鬆飲個下午茶。 兩點幾去到『富臨』 門口巳經企滿人， 不過等左大約15分鐘左右就有位了👏🏼👏🏼 呢間『富臨』勝在夠大， 座位好多，所以唔洗等太耐～ 富臨蝦餃好飽滿👍🏼 外皮唔算好薄，但夠煙韌！ 餡料充足、入味，帶有濃濃蝦味！ 食完好滿足喔😍 黎『富臨』飲茶必點～ 今次嘅蘿蔔千絲酥唔多熱， 只有極微温⋯⋯ 不過仍然好味道！ 蘿蔔絲絲分明，咬落外脆內軟～ 好香口😍 如果上枱時熱啲，味道更佳！ 不過要睇下你好唔好彩喇🙃 燒乳鴿有點失準， 賣相還可， 但係食落就知炸得唔夠透， 比較似鹵水乳鴿⋯⋯ 令人失望🙈","sentiment":"Positive"}
{"text":"休閒地俾貓咪玩 放假同朋友去大澳郊遊上虎山做偽文青影下相~ 間唔中去離島行下都幾開心! 而且有香港威尼斯之稱既大澳真係幾靚~ 沿途仲有好多小食添! 行完大澳又未夠鐘搭船, 就搵下有冇cafe坐下hea下啦 結果就黎左呢間貓貓Cafe! 一入去已經見到好多隻貓貓! 總有一隻係左近! 岩晒貓奴入去俾貓玩~ 而且佢地仲好乖! 任摸唔嬲添! 棉花糖朱古力 棉花糖浮係朱古力上面好吸睛! 隻貓貓湯匙又可愛! 朱古力又唔會太甜~ 真係一種幸福既享受! 仲有貓貓簡介同關係圖架! 好打耳呀!  ","sentiment":"Positive"}
{"text":"同中國喜茶一樣味 星期六係附近做完野就順便睇下喜茶會唔會好似之前咁咁多人排隊咁瘋狂 小編去到見到無乜人，咁就不如順便買杯黎飲睇下點啦，排隊到買野飲到拎野飲用左少於45分鐘，星期六黎講算係咁啦，仲快過係中國到買  小編叫左多肉莓莓，hkd49蚊，計番貴中國喜茶少少，不過慳左車費同時間喎  多肉莓莓，賣相同味道都同中國既喜茶一樣 個人黎講，小編會鐘意芝芝芒芒多d，不過小編其實只係衝住喜茶既奶蓋而揀野飲 上面張相個喜茶大icon係唔少人拎完野飲都會打卡既位，就等小編都襯下熱鬧 ","sentiment":"Positive"}
{"text":"次次入黎都幫襯! 家住天水圍，所以有時無聊就會搭K巴入流浮山逛下~ 果D海鮮酒家未食過，反而尼間舖仔經親都會忍唔住坐低 招牌豆花~好滑，糖水好似有D薑味唔會得個甜字~通常食熱，暖笠笠^^ 入流浮山點可以唔食蠔?!?!尼間炸蠔不可錯過! 完成唔覺佢有粉，真係食到咩叫新鮮!! 有次撞岩有蜜煎金蠔，即刻買返屋企諗住晚餐加餸...點知係巴士聞住佢香噴噴已經偷食左一半XD 無記錯的話雖然要成$10隻，不過係值得的! 老闆娘都好好人架~笑咪咪又好禮貌 有次有班女仔幫襯炸蠔~話岩岩係元朗食完豆花所以唔叫，老闆娘都照畢左D俾佢地試~佢地話真係好食D 等天氣好入去影日落再食過 ","sentiment":"Positive"}
{"text":"煲仔飯同小菜都唔錯  去咗深水步探朋友,佢話要拉我去佢屋企附近嘅德豐餐廳試下,聽個名就覺得同普通茶餐廳冇乜分別,呢度除咗格局份外乾淨光猛之外,所有擺設同埋餐具都富有港式情懷,令人懷舊一番。 嚟到咁老牌嘅港式茶記,當然要叫個煲仔飯滿足一下啦!!!  依度既煲仔飯係整份送上,依樣野往往係茶餐廳最令人感動嘅,尤其是係醬汁另上,落上飯上,仲有小小滋滋炸炸\"呢幾秒,確實係唔小人食煲仔飯既回憶,爸爸媽媽都煮唔出依種味道,永遠就係記住呢一個moment,標哂煙,香噴噴嘅煲仔飯實在吸引。而且勝在size夠大,啖啖飯好滿足,配埋炒香咗嘅飯焦,入口好有感覺 飽心未盡,食慾又起我朋友話不如叫個墨魚紅腸,依度既食物份量真係偏多,連同另一碟菜都係好大份,味道都係唔差,唔會好似普通茶餐廳食咩都咁油","sentiment":"Positive"}
{"text":"平價日本美食👍 原本以為青衣冇乜好嘢食，但經過長發既商場先知有一間相對較平嘅日本餐廳，質素仲唔錯添。 比起普通嘅居酒屋，呢度選擇嘅款式比較多，亦都適合普遍香港人嘅口味。 三文魚刺身壽司拼盤$168 刺身拼盤嘅款式都唔少，有四件三文魚刺身、兩件三文魚壽司、兩件火焰厚切三文魚腩壽司、兩件辣味三文魚壽司、兩件花之戀同埋六件胡麻汁三文魚卷。  每一款嘅大少都非常令人滿意，口感同味道亦都唔錯，火炙三文魚同埋三文魚刺身嘅厚度簡直係意料之外，係高性價比嘅選擇。 火炙黑豚肉拉麵$65 拉麵來講就不過不失啦，正常嘅發揮水平。但呢碗拉麵嘅焦點就落起炙燒黑豚肉上。浸起湯入邊都仲有乾身嘅口感，炙燒過嘅肉都十分之開胃。  隻蛋仲要係流心蛋，值得一讚！ 炸雞軟骨粒$45 呢個雞軟骨嘅份量同大細都唔錯，十分開胃","sentiment":"Positive"}
{"text":"2017-09-22 今日又再一次去咗南大門食晚飯一行6個人去食野 貪佢地方大環境坐得舒服 重點都係佢個景 住香港維港係就係望左好多年 但係係呢度望個感覺真係唔一樣 鐘意睇海景既朋友一定要試一次  同之前一樣都係要自己去買海鮮(今次幫襯海龍) 一開始都覺得幾麻煩下 但買慣左就覺得都幾好 海鮮新唔新鮮係自己揀既 唔驚人地比啲唔正既你  今晚坐18號枱,都係服務員英姐全程睇著張枱 真係無微不至,服務倒酒都好足同到位 食咁多送,睇圖啦唔多講 鮑魚牡丹蝦蟹飯樣樣唔會話要等好耐 拎到上枱實係岩岩煮好熱辣辣 再一次多謝英姐咁用心服務我地  南大門有D人可能覺得貴, 但我覺得物係有所值既 ","sentiment":"Positive"}
{"text":"每次必食海南雞飯！ 難得黎開筲箕灣，唔爭在搭多個站黎西灣河太安樓食野🤤🤤每次黎呢度必定要食海南雞飯😍今次超長龍，一條係排買雞，另一條買雞飯，搞左陣先知排邊條龍！等左十五分鐘左右終於有得食😆可以係對面鋪位堂食，唔洗立食咁辛苦，記得幾年前黎食都未有堂食，宜家有左鋪位有方便啲👍🏻👍🏻勁鍾意呢度啲油飯有油香之餘，重粒粒分明，最怕食啲飯又濕又削，撈埋黑豉油、辣醬同薑蓉就perfect！雖然$35但雞既分量都唔少，切到細細條，一啖一口啱啱好🤣唔會鞋拾拾，雞味唔係勁濃，但有醬汁搭夠！🤤🤤🤤用啲醬撈咩黎食都咁好味！重有杯冬瓜湯，有啲冬瓜粒係底，幾好飲，唔會過鹹。$35有湯有飯係抵食既！ ","sentiment":"Positive"}
{"text":"港式台灣菜 價格相宜 馬鞍山不嬲都美食沙漠，所以終於有新商場之後都唔介意行遠啲過黎。   可能係因為商場新啲，晚飯時間間間都出黎拉客，競爭激烈。   除左有台灣菜必有的各式肉燥飯同牛肉麵，佢仲有賣賣相非常港式風格的一人鍋。（姐係似大家藥大快活果種呢）   所有晚飯餐都包飲品，飲品正常，肉燥飯餐叫左豬頸肉，豬頸肉夠脆又入味，肉燥飯肉比較鞋，飯硬得滯，不ok，餐仲跟一碟芥蘭苖，我地加左12蚊叫燉湯，燉湯12蚊係物超所值，入耐勁多料包括螺片，好抵。   仲叫左個牛肉麵轉新竹米粉加麻辣，超多牛肉，雖然一定係味精野，但一切正常。   馬鞍山可以食台灣野既地方唔多（雖然係港式），但兩個人食150左右都還可以，或者會再黎既。 ","sentiment":"Positive"}
{"text":"享受寧靜。享受咖啡 因為杯靚靚既咖啡吸引左我地去呢間cafe☺️  去到其實已經過左lunch時間，所以成間鋪得我地4個，包場😝  之前睇左其他人講黎呢間cafe食野係會有個大挑戰，就係講野要比較細聲避免影響其他人，真係好少咁細聲講野🤣 不過如果唔得但又想試的話都可以改坐戶外位置  我地叫左2個set lunch & salad  佢地既素食好正，勁唔似素，又唔油，好好味👍🏼   最驚喜係墨西哥粟米沙律，呢個沙律等左好耐，黎到個樣真係靚到呢，超有心機同心思❤️仲要好味😋😋 榛子拿鐵最好味👍🏼👍🏼 抹茶拿鐵咖啡，比平時出面飲既苦d，抹茶味濃d 不過佢用既杯真係好靚呀😍😍😍 拉花又好有心思❤️  雖然野食飲品都真係等得比較耐，但如果你有時間想hea下，絕對推介👍🏼 因為有誠意同心思既野都係需要等既","sentiment":"Positive"}
{"text":"食物美味, 環境一流 呢日難得到赤柱郊遊，度過了愉快一日, 爽到爆! 晚餐都要食餐好，成班友仔一齊啤啤佢 一入黎已經覺得好有歐洲feel, 令我腍起之前去東歐見到那些餐館呀 見到又好想快啲再去旅行 三軍未動啤酒先行, 睇下有咩酒好飲先＿ 間野德國啤酒出名, 緊係要飲下,  叫先叫一個脆皮燒豬肘配酸椰菜薯仔 $225 豬手好大隻，一隻都好夠我地幾個人食， 豬皮香脆，肉質鬆軟，好高質 有腸食! 又揀多左個迷你德國腸拼盤$170 當然要食, 唔食腸唔似食德國菜，紅色那款濃濃最好食，有香草那款就較鹹 ","sentiment":"Positive"}
{"text":"聖誕Special Dough Balls Pizza Express 基本上係我地家嘅飯堂，因為大女(仲有媽媽）好鍾意佢地個dough ball 同埋 nutella 榛子醬！  今次算係大女第一次嘅聖誕大餐，我地叫咗Xmas Special menu入面嘅dough ball。wow，好靚好七彩繽紛，一家四口都好開心（肚入面嘅妹妹都蠢蠢欲動，胎動個隻動）。大女可以好放肆咁點白朱古力醬（開頭以及係煉奶）、食糖，食朱古力曲奇碎，聖誕節咁happy，由佢放縱一次咁多啦！  好味道！食到我女成咀都痴滿糖粒，呢一家一家人食得好開心！ ","sentiment":"Positive"}
{"text":"黑糖蜜蕃薯條好正! 今日約左朋友係megabox 睇最近上映既Alita: Battle girl! 睇之前當然要醫肚先! 近近地，係Antoshimo快食。叫點了兩個set，再追加三份小食。呢間既飲品除左可樂，就係黑糖檸茶檸水~  芝士蕃茄炊飯配檸檬蜜糖芥末豚肉，芝士蕃茄係實冇死既組合，所以味道唔錯~芥未配豚肉味道以外地夾，不過冇乜檸檬味。 黑椒脆炸雞濃蝦撈麵，炸雞好正，又脆又入味。濃蝦撈麵除左蝦味，仲有好似鰹魚味，味道好特別，又幾好食。黑糖雞翼，沒有特別既帶甜味雞翼~ 超鐘意呢款小食，黑糖蜜蕃薯條，外脆內煙靭既蕃薯條配黑糖蜜好正，好似有種魔力令你停唔到口🤤😍 流心蛋豬柳，同期望好大落差，諗住係實既豬柳 啖啖肉既口感配濃郁既蛋黃味，但現實係淋patpat，好似蘿蔔糕既口感，而流心蛋冇乜蛋黃味 唔鐘意呢個☹️負評 ","sentiment":"Positive"}
{"text":"小浪漫西餐😃 今日去左南丫鳥呢度小旅行，行行山。 發現到呢間餐廳。 通常去南丫島都係食海鮮多。但感覺想有點做遊客生意，價錢會好高。 所以俾呢間小餐廳吸引到！😁😁  呢間環境唔錯。有得坐室外，望住個海食飯。 但我怕多蚊，同熱。所以都係揀左室內。  有set dinner, 但卻俾佢其他野吸引左！😍😍 芝士焗生蠔。賣相幾靚。同價錢唔貴。 食落去好多醬料，好濃既芝士味。同都好有蠔味！😃😃 正！ 仲叫左 鵝肝！ 一上菜，哇”左聲，估佢唔到咁大件。仲有塊多士係下面，食落去好夾。好好味！😍  叫左成抬都係野！😂😂 另外仲叫左  芥末墨魚汁海鮮意粉！ 食落去，個味好特別。估唔到個芥末同墨魚汁可以咁襯。一路吃一路係度讚😂😂  食完好滿足！估唔到一間小小既餐廳，可以都有高水準既味道！ 😁去南丫島的話，值得一食呀！😃","sentiment":"Positive"}
{"text":"創意甜品相機食先 晚餐後好想食甜品，記得有人推介過呢間小店，一於去試下！ 睇餐牌已經覺得每款都好吸引，雖然食材唔算複雜，都係一般嘅水果、西米、涼粉等，但每個系列賣相都好可愛，睇得出店主好用心研究每款甜品，呢個係佢可以喺眾多甜品店依然亮眼嘅原因。 最後點咗 榴槤星球配椰汁涼粉，一上枱，果然好可愛，一粒粒晶瑩剔透嘅啫哩內藏榴槤肉，配上芒果、西瓜、哈蜜瓜，真係忍唔住相機食先！榴槤味唔算好濃，啱哂飯後唔想咁膩但又想過下榴槤癮嘅人。不得不讚嘅係香濃椰汁，加埋椰果同涼粉，啖啖都係享受~ 雖然店舖人流不絕，但服務還是可以的，加上地點就腳，一定有下次。 ","sentiment":"Positive"}
{"text":"小幸福 難得放假一家人去左小豆町食飯 卷物 ~ 軟殼蟹手卷 唔放得太耐， 但份量好豐富， 略嫌軟殼蟹唔夠脆。  天婦羅 ~ 天婦羅盛 (4蝦5菜)  炸槳唔夠脆， 但夠薄唔油膩。  小食 ~ 脆骨餃子 (5只) 餃子皮夠脆， 餡料有小量嘅雞軟骨， 小朋友都話好鍾意食，呢個值得一讚👍👍  面 ~ 牛肉稻庭烏冬 份量足夠， 烏冬夠爽， 牛肉夠鮮味食到落尾仲有牛肉食， 湯底夠清但偏咸。  串燒 ~ 雞軟骨(3寸 軟硬適中， 小朋友都話外脆內軟，好容易咬唔會過韌。  串燒 ~  西京照燒銀雪魚   呢種銀雪魚想試好耐，魚肉嘅質感好嫩滑，皮燒得脆口，食落去感覺唔油膩，好味。👍👍 ","sentiment":"Positive"}
{"text":"好舒服～侍應亦好貼心～ 放假同媽媽去南丫島放鬆下～行左幾間餐廳媽咪都唔岩心水，見到呢間有景睇就立即入去～ 先講野食~食得出心機~蛋好滑，而且分量好大，大，可能有3隻蛋 ，薯餅亦夠熱夠脆～菇菇都炒得好味～不過如果可以多d就好喇～但有3塊好似煙肉又似普通豬肉既就唔多岩我胃口～太乾～班尼迪都好好味～最重要係一樣野，服務好～果日我帶埋狗狗去，佢地立即俾左狗兜裝水俾狗狗飲，見我媽咪出晒汗又默默地開左風扇，太陽晒又會落簾幫我地遮太陽～全部都唔需要客人出聲就會發自內心去做，真係好難得! ","sentiment":"Positive"}
{"text":"非一般拿破崙🤤 朋友前排食過荃灣HeSheEat的一個甜品之後，每次同佢食飯後甜品，佢都會一提再提，叫我必定要去試，而佢口中非常讚賞嘅係一個拿破崙，所以拉埋最鍾意食拿破崙嘅阿sir一齊嚟試😁  意大利飯只得4款選擇，但菇係我至愛當然唔係諗啦，飯軟硬適中帶點口感，醬汁入味非常creamy，仲似有淡淡松露香，溫泉蛋令整個飯更香更滑，野菌超多到啖啖都食到，推介😋  雖然慢煮，但無令肉變鬆散，肉非常入味但又唔太咸，骨好大條好啖啖肉，做得不錯；配菜薯條都非常出色，香脆粗薯有口感；沙律新鮮酸汁開胃，必試👍🏻  茶味濃但桃味略淡，甜度又唔夠，未免太過健康，桃只得幾塊薄片，呢杯茶完全滿足唔到桃控囉  驚喜驚喜驚喜！真係要連講三次😆⋯⋯甜品一上枱我哋都O咗咀，點解拿破崙會係咁嘅樣嘅？點知食咗一啖就隨即愛上，驚嘆拿破崙可以做到又薄又脆又好味，再加上細滑嘅忌廉芝士，真係好味到無得頂🤤，跟隨嘅野莓雪皅同士多啤梨，都變成陪襯品 二人共消費：$277","sentiment":"Positive"}
{"text":"精緻西菜  去開紅勵，經過呢間餐廳， 西式門面及裝潢吸引咗我， 於是就入去食返個dinner 入到去，更見餐廳空間感 空樓底令人覺得無咁侷促， 座位闊落舒適之餘， 富有藝術感嘅吊燈同埋有趣可愛嘅掛畫， 為簡約風嘅室內設計更添玩味 ORDER咗黑松露野菌飯 先上枱嘅係煙三文魚沙律 蔬菜幾新鮮爽口，醬汁份量適中， 連埋煙三文魚一齊食，幾好味 之後就到主菜 一上枱就見到足料菇菌 連埋芝士+白汁，令成個飯十分馥郁 食落每啖有飯有汁有菇，有口感又有層次 飯份量OK，食晒啱啱好，唔會太飽太漏 如果有興趣的話，經過開可以去試吓~","sentiment":"Positive"}
{"text":"芝士通心粉好味 同肥髀在赤柱閒逛，6點幾在赤柱廣場搵食，肥髀曾經食過呢間淺水灣分店嘅芝士通心粉，一直念念不忘，去到唔使等位，坐在一張二人枱，餐牌好多食物，我哋簡單叫幾款分享！ 三重芝士通心粉（$102）鐵淺盤上菜，通心粉面嘅芝士焗得香脆，芝士好香濃，通心粉彈牙，撈埋啲芝士醬好好味，乜嘢額外調味都唔使！超好味！ 海鹽薯條（$35）粗薯條炸得香脆，上枱仲熱到辣咀！薯味濃，灑啲海鹽已足夠！好味！ Unicorn Blood($62)（西瓜、士多啤梨、香蕉、奇亞籽、薑、青檸）有手柄玻璃樽，飲落西瓜味為主，好清新自然，唔假！其他配料嘅味道反而唔覺！唔過甜好味！  食物好味！店員大部分都係英文人，佢哋有禮貌，自動攞碟比我哋分菜！呢度有種悠閒嘅感覺！唔好急！慢慢享受！ ","sentiment":"Positive"}
{"text":"聖誕牛扒之夜 聖誕節對食肉獸來講，食大餐並唔係食雞而係要食牛排。  而大坑有好多個性獨特嘅小餐廳，於是決定隨心睇下有邊一間想食，發掘下新餐廳！  黎到Bovini steakhouse,我哋揀咗肉眼同西冷牛排黎試吓兩者嘅分別。 前面係西冷牛排 後面係肉眼牛排 上盤時已經一件件切開 初頭都擔心啲肉汁流失晒 但原來係白擔心 除咗非常juice,仲好濃郁！ 肉眼牛扒入口較西冷鬆化，有綿軟的感覺。 唯一美中不足就係我哋叫五成熟，但上枱嘅肉質已有八九成熟。 好彩係塊牛排係高質，就算八九成熟都好好食 ","sentiment":"Positive"}
{"text":"大澳風味 假日黎大澳行個圈, 做左咁多年人都係第一次黎, 原來可以行既地方比想像中少, 不過都有遠離煩囂既感覺。行到攰就經網上介紹黎到呢間大澳文物酒店慢慢食番個下午茶,不失會一個唔錯既選擇,建議行完山黎食。 環境係一個呃LIKE位,如果被安排去坐窗邊有得睇埋風景應該會更正! 食物方面不過不失, 首先食左個蝦多士, 如果食到原隻蝦係入面既話相信會更正(個人preference), 不過入面既蝦肉都算足料, 多士夠脆夠熱, 可以一戰。 (7.5 \/ 10分) 至於蝦醫豬排菠蘿包個人感覺就一般般,可能唔特別鐘意食蝦醫,但我覺得蝦醫同豬排都唔係話天生一對,似GIMMICK多D。不過菠蘿包都夠脆,拉番小小分數。(7 \/ 10分) 埋單大約$85蚊一位,話哂都係一間酒店, 抵唔抵就睇你點諗,但我黎得呢度都有小小旅遊心態,冇乜所謂。 ","sentiment":"Positive"}
{"text":"寧靜悠閒餐廳 我地揀左 #陶笛咖啡 ☕️，依間cafe 🍽 要講野好細聲🤭好 #安靜 🤫。鍾意靜靜地 #享受 😌 #清靜 #環境 一流，同埋唔好心急追上菜。 我地叫左 #吉烈素豬扒巨型漢堡配沙律菜片薯條 🍟。另一個餐就 #歐式全日套餐 我地再叫左杯 #咖啡 ☕️同 #士多啤梨乳酪 飲品。 首先上左杯#紅菜頭 整成既熱 #湯 同 #沙嗲串燒 配 #有機沙律 🥗，個沙嗲串燒真係好好味。 漢堡包🍔好大好高身。素豬扒好好味😋熱騰騰。 全日套餐就驚喜🤩位係兩片多士，平時出面食多士通常都比牛油但佢係用蜜糖🍯再放上一層芝士烤焗。 咖啡☕️用左隻好靚既紅茶杯裝仲拉花同寫字。 士多啤梨乳酪上面仲有舊雪糕🍦，雪糕應該係用Dreyer's 雪呢嗱雪糕 ，因為食到有啲杏仁粒😁。 食完依間 #cafe 覺得食物質素真係唔錯，又有 #心思 又 #用心造作 ，有時間又唔趕真係可以試下。 ","sentiment":"Positive"}
{"text":"味道好又大大份既西餐 上水近年俾藥房佔領曬之後 一直都覺得冇乜好食 但今日畀我發現喺火車站隔離嘅彩園商場 有間食物唔錯嘅西餐廳 裝修以茶餐廳格局去做 不過燈光偏暗 比較有情調 夜晚嚟到人唔太多 坐得都ok舒服  有pizza港式扒餐等等 我哋就叫咗個鐵板雜扒餐同埋西冷牛扒餐   跟餐已經有紅湯白湯 我就加錢改咗海龍王酥皮湯 酥皮焗得夠脆 而且好香牛油味 加上海龍皇湯 有好多海鮮有魷魚 蜆肉 魚肉等等好足料   鐵板雜扒餐勁豐富 有雞扒 巨型豬扒 牛柳 腸仔等等 醃料夠入味 牛排完全唔韌 仲可以冧上黑椒汁或者燒汁 鐵板夠熱 咋咋聲有風味 飯底係炒底 有誠意  鐵板西冷牛扒餐 牛扒夠厚身 有接近一吋厚 保留到肉汁之餘 唔會過熟 同樣咋咋聲 有童年味道            ","sentiment":"Positive"}
{"text":"高質炭燒雞蛋仔初體驗🥚 秋高氣爽最適合行山郊遊，想喺行山前好好醫肚，大澳絕對係一個幾好嘅選擇。每逢假日東涌去大澳坐巴士條人龍都真係幾得人驚，雖然班次都算密，但睇見堆人真係會擔心大澳有陸沉嘅感覺👉🏻👈🏻  一路都好想試伯伯呢間碳烤雞蛋仔，但每次一見到條人龍都打消念頭，所以今次嘅策略就係一落巴士乜都唔理就即刻過橋去搵咗伯伯先！好彩只係排第4 由於佢只係得壹個爐，所以絕對係慢工出細課，如果烤得過左火嘅，佢會寧願叫你等多等，幫你整過下一底，所以質素都幾有保證  係等待嘅時候，俾佢嘅紫背天葵吸引左，因為竟然用試飲做招徠，試啱先買證明伯伯對佢嘅自家製都好有信心  等咗大概20分鐘，雞蛋仔終於出爐啦！影完相梗係拿拿林試一試佢啦，咬落去外脆內軟，裏面雖然唔係話好濃蛋香味，但係有一種好似食緊雞蛋糕煙靭嘅口感，個人覺得幾特別，係我暫時食過最好味嘅雞蛋仔！  想話臨上山前再買多底，不過已經見到條長長嘅人龍返嚟啦，所以唯有放棄 ","sentiment":"Positive"}
{"text":"美味溫野菜 今晚去溫野菜食火鍋！ 今晚特登黎試A5黑毛和牛！ 和牛口感入口即溶！每一啖都係享受！ 每次嚟食都揀藥膳湯底！非常野味！！ 佢真係真材實料！店員會拎藥膳湯底材料係你面前添上！你需要多或少都可以即時同店員講！ 店員亦都好有耐性地幫你處理！   我哋仲叫咗豚肉！仲有好多日本菜！ 其實紅心蘿蔔係我自愛！ 仲有日本金菇！呢個都比較昂貴！要一盒都差不多$30 另外仲有多款水間菜！ 全部都係日本直送，咁當然一分錢一分貨啦！    另外仲試咗幾款水間菜！ 我哋仲叫咗鮑魚！！呢餐飯我同朋友都好開心！因為真係好好食😋 ","sentiment":"Positive"}
{"text":"美麗海景下嘅自助餐 今日我生日，所以去咗挪亞方舟呢間豐盛閣食自助餐慶祝 同埋佢呢排做緊蟹宴，又做緊團購梗係要去食啦 首先，梗係唔少得食蟹同海鮮先啦 佢個海鮮bar 有海紅蝦，青口，蜆，麵包蟹同埋長腳蟹，樣樣都好鮮甜 之後就係食刺身 佢有四種刺身，分別係三文魚，吞拿魚，鯛魚同埋八爪魚，幾好食，但係有啲唔記得影。 之後食熱盤，我淨係影咗避風塘炒蟹同羊架 兩樣都好好食 最後就係食甜品 窩夫，有好多醬同料俾人落 梳乎厘，超好食 ，但提提大家，每人每次淨係可以攞一杯 多款甜品，樣樣都好食 食完出去之後，見到超靚海景  正 整體黎講，呢間自助餐超好 。","sentiment":"Positive"}
{"text":"Chilling Sunday 星期日又係搵好野食既日子，黎到門口驚覺自己幾年前已經黎過🙈唔緊要啦，試下d野有冇好食到先😁  梗係要先飲杯Cafe latte啦 簡單的一個心都好靚😊 如果可以多返少少奶就更好啦 黑蒜大蝦炒意粉 賣相好靚 粉入面有nuts ，好少見 仲有三色椒粒，咬落去更有口感 大蝦蝦肉好爽，調味岩岩好，加分 意粉比較硬身，有d煮得未夠通透既感覺。但整體係好食既  慢煮手撕豬腩肉漢堡  今日放棄牛食豬🐷好少burger唔係配薯條👍沙律菜上有微酸既seasoning，連平時唔鍾意食沙律菜既我，都覺得易入口同有驚喜。 手撕豬同個醬好夾，啖啖都係肉。包住面仲有番茄、青瓜、生菜。呢個burger真係超值得大家去試  點少得食甜品 伯爵茶忌廉日式梳孚厘鬆餅 梳孚厘好鬆軟，伯爵茶忌廉濃味，但冇搶走梳孚厘原本既味👍整體唔會太甜 ","sentiment":"Positive"}
{"text":"超好飲奶蓋😋 近年台式飲品店🥤係香港開到成行成市，每一間既主打都非常相似，不過每一間既水準都有所不同。如果要係云云飲品店中突圍而出，真係要靠無限創意或者穩固既水準🤔。就好似奶蓋水果茶沙冰，以港人廣為人知既X茶，我每次北上都要飲返一杯，試過其他幾間都飲唔返同一種味道。最近朋友就同我講香港有間茶飲店品質幾好，咁我當然要試下龍與鳳🐲！ 我叫左杯細既雪芝紅心火龍果500cc半糖🍬，如果有需要可以加$6就有大杯裝700cc。平時都好鐘龍食紅肉火龍果，所以對哩杯飲品好期待。第一啖梗係要試下個奶蓋先，飲落去係好濃厚既味道，但芝味🧀唔算好出，反而有一隻好重既乳酪味，帶少少酸酸地，比起平時一黎既奶蓋🥛無咁飽膩，我覺得好特別好好飲。而火龍果茶沙冰亦唔係假味同死甜，成個配搭好match好味道！下次一定要試埋奇異果🥝！ ","sentiment":"Positive"}
{"text":"有水準既雞煲👍🏼👍🏼 聽啲friend 講, 大埔有間雞煲好正, 不過講明係比出面貴少少，但係就用靚料!!!! 一分錢一份貨👍🏼 我試完八妹雞煲後，完全贊同呢句野!!!!!! 我今次叫咗雞煲半隻雞微辣!! 啲雞極滑，連唔應該滑嘅部位都勁滑😱😱 係我食過咁多間雞煲以來最正嘅一次!!!! 仲有少少麻辣味，拎嚟送飯，一流!!!!! 就咁食雞邊夠㗎，跟住就直落打埋邊爐!!!! 叫咗啲餃啊，菜啊，魚皮呀，牛肉同羊肉！樣樣料都有驚喜！我嗌嘅餃係雜錦埋嘅，雲吞同菜肉餃做得最出色👍🏼 蝦爽菜香🤤 仲有佢個蔬菜拼盤，竟然有啲貴野 —— 秋葵同埋asparagus😯 勁正！肉方面，牛同羊肥瘦均勻，唔似得出邊啲肥牛，食幾塊就覺得好濟，好肥膩...... 真心推介👍🏼仲有佢個魚皮啊，真心好香同好脆！正👍🏼 ","sentiment":"Positive"}
{"text":"高質早餐 入到嚟南區探親，其他人未到，自己一個人，肚餓又未食早餐，就入左嚟商場搵野食。   去到MX，見到menu 上呢個龍蝦湯餐最吸引呀！   龍蝦湯香滑濃郁，又鮮味，可以做到係螺絲粉上掛汁情況，配上幾塊厚切肉腸做餸，好好味呀，成碗湯粉食到一滴不淨。   另外配炒滑蛋，蛋炒得好滑身，有蛋汁嘅，一啲都唔會好似平時係快餐店嘅死實實炒蛋。張嘅炒蛋放係烘得脆身嘅多士到，正呀！   飲品叫左茶走，紅茶加煉奶，好香茶味。一早飲番杯高質嘅奶茶，簡直成個人叉滿電。  呢個早餐俾到我好大驚喜，32蚊甘高質，抵食呀！ ","sentiment":"Positive"}
{"text":"尋找美味水煮魚之旅 早幾日突然想食水煮魚，朋友介紹黎中環半山三希樓，我要求魚要滑，無骨，有魚味，最後食完無令我失望，全部合符我要求，我叫左桂花魚，係我食過最好食嘅水煮魚！！ 我同朋友仲叫左辣子雞丁（叫廚房轉左做無骨嘅雞丁，因為細粒會入味之餘又無骨） 另外上湯豆苗同尖椒皮蛋！個辣子雞丁又係一絕，又夠入味夠麻夠辣，我朋友連啲辣椒粒都用黎送飯....哈！環境方面坐得幾舒服，我地因為即日訂枱所以要上22樓，（有人話樓下再好食啲，下次會試下！）服務都唔錯，最美中不足係無晒加多寶飲... ，雖然價錢偏貴，兩人埋單$920，但係個魚同辣子雞丁絕對值得再返黎食。 ","sentiment":"Positive"}
{"text":"勁好味豬軟骨飯😍 你冇睇錯 我冇打錯 係29蚊29蚊29蚊呀🤩 即叫即整 攞到上手熱辣辣 聞一聞就知佢有料到 見唔見到d豬軟骨係幾咁澎湃 隻蛋係幾咁過份😆 豬軟骨既軟骨部分煮到膠質狀 食落漿住你個口😍 而且煮得超入味 每一啖都係天堂級享受🤤 仲有隻蛋 係正宗溏心蛋呀🤩🤩完全唔會過熟 d飯粒 粒粒分明 仲有分量都係超多☺️☺️ 多到我臨尾都食剩咗😂29蚊呢個質素真係冇野好講 大食漬嫌唔夠食 仲可以揀下佢地既3蚊壽司🍣 睇落足料過爭鮮同埋款式都多d👍🏻可以一試 平民價錢 貴價享受 回頭率達100% ","sentiment":"Positive"}
{"text":"❗️值得一試的經典漢堡🍔❗️ 📍The butcher’s club - tst - 🍔The classic burger $60🤪(正價$120，當日做緊買一送一優惠) 如果要用一句總結，呢個係一個超級無敵迷你但係好食嘅漢堡包😂睇相就會知道佢個size有幾咁驚人😱男仔可能要食返三個先飽?!🤨雖然係咁haha但麵包外脆內軟，入面有牛油嘅香味☺️牛肉味道唔錯而且夠厚身juicy🐮蔬菜類都新鮮，洋蔥燒過味道好出，生菜咬落去sok sok聲，唔會比啲汁浸到林pat pat🤪口感不錯🤓不過以佢嘅size來講，呢個價錢我覺得cp值唔算太高，或者大家可以等佢做discount再去試吓啦😙 - 環境同氣氛都唔錯😛我哋坐咗喺窗邊位，對住k11 open area，都幾chill😌 ","sentiment":"Positive"}
{"text":"上環不錯的cafe 相信好多人同我一樣，都被半路咖啡嘅咖啡杯外觀吸引嚟幫襯🤭個人覺得外賣杯靚堂食用嘅杯，大家如果想有隻靚杯打卡可以叫外賣（當然堂食嘅杯都唔差，出邊嘅木凳都幾好坐tim) 今次我就叫咗個龍眼latte（定桂圓呢？😂）個味幾得意，好似飲緊桂圓茶但又有啲咖啡味。同行友人就叫左一杯普通嘅flat white，我覺得佢哋嘅普通有奶嘅咖啡比較正，濃度適中（週末飲都唔會有太過提神嘅效果😂) 不過野食就一般般啦。 同樣地，呢間野得到各大網紅嘅推崇，人都幾多下，去過幾次都要等位，大家可以叫外賣，又有隻靚杯去影相～ ","sentiment":"Positive"}
{"text":"靚景好味生日飯  星期日入左馬灣輕鬆優閒一日～望住青馬大橋靚景食好野 由於無食早餐好肚餓，所以今次二個人叫左三款食物 ：蜜糖雞翼拼薯條，芝士煙肉焗薯蓉，肉醬意粉  蜜糖雞翼拼薯條沙律：雞翼燒得好靚，唔會太燶，蜜糖味又足夠 薯條好特別，係扁長方形，口感好好！個沙律亦都好新鮮，可以平衡一下個燒雞翼，無咁熱氣！  芝士煙肉焗薯蓉：嘩～呢個值得一讚！首先講薯蓉，香滑得黎又有少少薯仔粒，增加口味！唔似其他餐廳個薯蓉太滑太假，呢度個薯蓉係滑得黎係feel到由真薯仔整出黎 另外，芝士味好足夠，同啲薯蓉好均勻咁mix 埋一齊，每啖都有芝士味 肉醬意粉：亦做得唔錯，意粉軟硬適中，個醬又足夠撈哂全部意粉 有戶外座位睇靚景，又有好味野食，價錢又唔貴，值得一試呀！  額外提提，我落單叫蘋果汁時，職員特登問問要唔要走冰，關懷到女生的需要，好窩心 ","sentiment":"Positive"}
{"text":"用心小店💙 放工同男朋友食飯，好彩book左檯食，如果唔係要等。估唔到星期三都咁多人黎食。 前菜沙律男朋友叫左龍蝦沙律🦞 我呢個牛油果迷叫左牛油果海蝦沙律🥑 之前聽我妹食日式燒肉果陣試左雞泡魚干好正，於是難得見到menu有就order左。值得一試！好香口，送酒一流。🐡 串燒當然唔少得燒雞軟骨串！呢間d雞軟骨好大粒好多肉🐥 然後叫左個經典必點清酒煮蜆，d蜆大大隻，吸收哂d酒，好鮮美！ 刺身叫左鱆紅4切同甜蝦刺身，鱆紅魚厚切新鮮，甜蝦大大隻啖啖肉🦐 主食叫左鰻魚炒飯，鰻魚比例好足，差唔多同飯1:1!🍱 蟹籽野菌蒸蛋 ","sentiment":"Positive"}
{"text":"至愛排骨菜飯 其實已經越來越少嚟跑馬地食飯，一來泊車難搵位，二來冇乜新餐廳，唯一吸引我嘅就係呢度嘅上海排骨菜飯。新昌明在跑馬地算係中流砥柱嘅實力派，當其他餐廳飯店都冷冷清清嘅時候，新昌明裡面總係熱鬧啲，始終呢度價錢大衆化，而食物質素又唔會令人失望。  今晚與朋友嚟到，我食我至愛嘅排骨菜飯，朋友就食豬手飯(加錢轉菜飯)。朋友話豬手飯個南乳汁係靈魂，豬手亦啖啖肉；我嘅排骨菜飯一貫美味，排骨味道甜甜哋又烟un，唔似一啲餐廳煮到油油膩膩，係我一百分之選！  我哋嘅晚餐包埋飲品，又有電視睇，每人$62，絕對係相宜美味嘅一餐。 ","sentiment":"Positive"}
{"text":"醬油蟹平靚正夠大隻又新鮮 醬油蟹平靚正夠大隻又新鮮， $99\/隻，冇韓國嗰種勁咸， 但夠味，個人覺得岩岩好。 店員仲推介我一個食法 蟹膏+生牛肉伴白飯🍚超正！🤤 啲野全部都好大碟，如果2個人去食唔到多野，飲埋個人蔘雞湯就好飽了。  雞湯有成1\/3隻雞，肉質柔嫩，都重料，有紅棗糯米飯等，絕不馬虎。 我地仲叫左個海鮮炒粉絲，有青口，花蛤，魷魚，蝦，好大碟。 另外前菜都有8款，誠意十足絶對無因為有pomotion 而hea 比前菜，仲有八爪魚好好味唔會”un “ *3人差啲食唔哂* ","sentiment":"Positive"}
{"text":"估唔到連鎖餐廳又整得幾好 鑽石山其實無乜好野食，黎得呢度行街就預左求其食，我對海南雞飯其實冇乜特別愛，會選擇呢間餐廳完全係因為未食過，加上假日下午茶時間唔使等位幾好。 肉骨茶湯麵幾好食，我對馬來文化認識唔多，總之個麵黎到時好香，但係唔係好濃做湯麵啱啱好，入口味道傾向清香多過濃郁，麵方面無乜特別，清清地。沙嗲雞串燒啲沙嗲汁幾惹味香濃唔辣啱我食，食得串燒就唔好對啲肉有咩期望，呢個係合格有多嘅。 叻沙就真係不得了，好好食，我唔知係咪因爲之前食過啲劣食叻沙，覺得呢個又香又濃郁，甜口，非常非常輕微辣味，真係湯都想飲哂，雖然好肥........ 至於麵，呢個麵入味過肉骨茶個麵好多，讚👍🏻 整體黎講唔算平但大商場合理價錢，性價比甚高。  ","sentiment":"Positive"}
{"text":"高質日本和牛烤肉 難得今晚三姊姐約埋食好西，緊係要食好嘢啦！之前喺IAG睇到個post 實太吸引。事不宜遲，電話book 枱，哈！有位呀！！！yeah!  辣味噌甘海老 甜蝦新鮮、甘香。  炒粉絲 係韓式嘅炒粉絲，味道不錯，好味！  海膽和牛丼 來到我們的重頭戲，初初淨係俾個IG post吸引，咩都冇諗就訂枱，一心諗住試和牛海膽飯，點知去到坐定定之後睇餐牌，揾來揾去都唔見餐牌有哩個飯，唔係呱，特登過海食，同我講冇，之後問店員，原來個飯係lunch set，佢話要等佢問下廚房夠唔夠材料先可以幫我地落單，😅好彩皇天不負有心人，有得食。真係好邪惡呀！！！海膽新鮮，冇苦澀味，和牛都可以啦，有少少筋，整體都好好味，撈埋隻蛋，成個飯同牛肉都好滑。👍🏻  厚牛舌 燒厚牛舌，超級正！有口感、香脆可口！可能我地燒得太好了。😆😆  豬頸肉 嫩！好味！鹽醃得味道剛好，燒完香脆有肉汁，唔會乾柴。  好滿足啊！環境坐得又舒服，位置夠闊落！推","sentiment":"Positive"}
{"text":"最抵食餐廳 日日都見到依間餐廳大排長龍，我今日係下晝三點嚟，成間餐廳得我地張枱兩個人，同埋另外四個人。但係嗌咗佢碟招牌白酒蜆肉意粉，都真係要等幾耐下，唔知係咪因為份量咁多難炒啲呢？如果繁忙時間我諗真係等到天光。 先講講個蜂蜜牛角包，一想到枱係超級熱，熱辣辣嘅包好香脆，我又冇諗過原來可以搽啲蜜糖係牛角包係咁好食，18 蚊，我哋本來expect係一碟一隻牛角包，點知嚟咗兩隻，雖然一早知道依間餐廳係好抵食，但係都真係好 surprise。 白酒蜆肉意粉其實都真係好好食，好香好香蒜蓉味，蜆肉多到你唔信，碟意粉好似成座山咁高，30幾蚊其實點圍皮？有衝動想問吓店員其實係咪自己鋪位唔使交鋪租，因為真係好誇張，我自己就勁鍾意食蒜頭，所以覺得依碟野真係好啱我心水，但係我估有啲人會覺得依碟嘢冇乜白酒味。  總括來講，抵啊！","sentiment":"Positive"}
{"text":"滋味海鮮中菜 山長水遠去到西貢做嘢，點都要食返餐好嘅慰勞自己，就食海鮮～ 見呢間餐廳裝修幾乾淨雅緻，入嚟試試先～  估唔到原來有湯叫，我最愛～ 豐料燉靚湯（位） 有雞肉、瘦肉、雪耳等湯料，好足料，感覺滋潤  2隻芝士焗大海蝦伊麵底 逐隻叫大蝦$38隻，仲包埋伊麵底，蝦好大隻，伊麵個芝士汁好香滑  三文魚頭腩（小食） 脆卜卜又肥美嘅三文魚頭腩，做小食一流  2人餐  白灼海生蝦 蝦肉彈牙，蝦殻脆卜卜，一定係新鮮游水海蝦即灼先有呢個效果  蒜茸粉絲蒸元貝  元貝大隻過手心， 粉絲索晒元貝同蔥蒜味，好香，咁大隻難得連元貝裙邊都唔靱，鮮味十足！  薑蔥焗海蟹 有一大隻蟹，好新鮮，蟹肉鮮甜，蟹鉗肉大大隻，預先敲碎左，好易就起到肉  薑蔥霸皇雞 雞肉嫩滑，無乜肥膏，醃得又入味，連雞皮都好滑。新鮮雞先有呢個效果  清炒時蔬 好嫩滑嘅菜心","sentiment":"Positive"}
{"text":"突然想去韓國... 話說今晚想食kimbap 於是就諗住一係係呢條街食首爾一係就食呢間 難得見到呢間門口冇人等 所以就決定入去食 呢度d staff好好 5分鐘就安排到位俾我地 唔知係咪韓國人 見佢同我地溝渠都係用英文😂 *** 我地叫左兩樣嘢食 前菜泡菜係免費嘅 泡菜牛肉紫菜飯卷 $60 Total有10件 每件都真材實料 包得好實 口感一流 *** 石鍋韓式拌飯 $78 呢個鍋熱辣辣 比我想象中大 有芽菜紫菜牛肉泡菜蛋 仲可以因自己嘅口味而加辣醬 啱哂d食唔到辣嘅人😂 ","sentiment":"Positive"}
{"text":"有驚喜 和朋友飯聚，見到新店開幕，就試下！ Order時店員介紹我們揀豬骨湯底。同蟹！ 蟹一黎，我係有少少嚇親！ 係好多膏加好大隻！ 最估唔到，老闆一路教我們要滾幾耐，滾完還幫我們把蟹分開，等女士們可以慢慢享用。 小店有這種服務，我同朋友係嚇親，但非常開心！ 之後來的海鮮都非常驚喜！ 鮑魚係好新鮮，爽而不韌，帶子亦鮮甜！其實食依幾樣，已經覺得值回票價！ 而且打卡一流。 之後仲有好多肉，自家包既餃。我由7:30，慢慢食到10:00。得閒店員老闆會過黎問我們食物點！ 依家真係好少何食到咁既質素而舒服環境既火鍋！ 最後仲估唔到，火鍋配料有花膠。花膠好膠好正！ 有驚喜，一定會再黎！ ","sentiment":"Positive"}
{"text":"機場好食泰國菜 早幾日去機場接機，預左親戚落機係食飯時間，不如食埋飯先番屋企，本身都有幾個朋友做機場，佢地介紹我食泰潮。 地理位置黎講，泰潮係T2，仲要行得好入，如果唔係朋友話我知，我都唔會特登兜過黎，亦可能因為咁，人流不多唔洗排隊。 鹵水拼盤配湯河，送左一小碗湯，鹵水拼盤有大腸，豬肚，豬手，鹵水蛋，都幾好餸，呢個泰式鹵水汁味道正常，不過不失，不過我比較鍾意中式鹵水汁嘅味道。  另外叫左個蝦醬炒飯，呢個炒飯令人喜出望外，一試難忘，蝦醬味道夠曬鹹香，仲有啲蛋絲肉碎，食落覺得好香有鑊氣，有微辣，我鐘意食辣就稍嫌唔夠辣，上面果啲腸味道同豬肉乾類近，呢個炒飯係極力推薦！ 一個飯都係60蚊左右，幾抵食！  之後問番做機場嘅朋友，佢地都話呢間嘅炒飯係好好食，我下次過黎會再試其他炒飯。 ","sentiment":"Positive"}
{"text":"酒醉雞扒 屯門區工作早餐，經過呢度可以泊車， 一間小屋，廚房之外仲有幾個座位，門前再放桌椅，摺枱膠櫈，去到就有位，不過太近馬路，所以桌椅都幾多灰塵，早餐選擇以港式為主，落單食物好快到 秘製雞扒熟蛋通粉（$36）賣相平實，雞扒煎得金黃，不過浸咗湯就唔脆，食落肉質唔乾，竟然有啲酒味！似醉雞扒，啲酒味唔會太重，無苦味！蛋正常！坑通粉彈牙！雞湯底夠熱！清清地唔假！好味！ 熱檸茶：夠熱夠濃，茶底唔澀！好味！  同事食： 秘製雞扒太陽蛋麵（$36） 沙嗲牛肉烏冬（$33） 火腿奄列方包： 牛肉餐蛋麵： 凍咖啡： 凍奶茶： 凍檸茶：  食物幾好味，早餐款式雖然大路都有驚喜！即叫即做水準幾好  店員有笑容，同啲熟客有講有笑！  有特色早餐 ","sentiment":"Positive"}
{"text":"抵食韓燒🤤 呢間野有幾點需要讚一讚 1.零油煙 2.食物高質 3.服務質素好 4.種類普通但性價比高 5.環境舒適 前菜有沙律果d🥗 配搭不同種類的醬料 旁邊有不同的湯 分別係蘿蔔牛骨湯、泡菜蕃茄牛肉湯、紅豆沙 呢啲湯都係冇味精😍真材實料㗎🤤 刺身種類只有三文魚🍣 但好新鮮同鮮甜  每一次只需要叫人攞就有 每次會有五至六塊（正常厚度） 除咗刺身仲有壽司 會放喺出面俾人自己拎 壽司種類好似有五六種 方便自己想拎咩就拎咩 燒櫃分咗兩個櫃 一個係肉類 一個係菜類 每邊有12類以上 有d特別既料，包括：三文魚頭 紫薯 甜品：有雪糕 芒果布丁🍮青檸啫喱 涼粉 最正係佢用吉丁片整 好味😆 有一種係免費酒，其他就要收費啦 9:30後仲85折添 正丫！ ","sentiment":"Positive"}
{"text":"好味，值得推介 經過見到迎豐樓下新開左間串燒小店，即管試下。   除了有傳統串燒食物外，仲有沙利蛋糕，生煎包同薯條。見呢d平時其他地方冇食過，就叫黎試下，點知全部都真係有驚喜，燒起上黎味道好夾 老闆仲好細心，知我地凍就特意幫我地安排左暖爐，之後仲送左一串沙律丸，一串雞軟骨俾我地 味道同性價比都唔錯，值得推介。我自己覺得最好味的係雞全翼，茄子，生煎包同沙律丸。牛扒其實都好好食不過就相對價錢高d，老闆話塊扒本身都來貨都貴。   男朋友見到話有波睇又有酒飲話下次會再黎幫襯。 ","sentiment":"Positive"}
{"text":"大澳簡單午餐 假日到大澳一遊，入到黎12點幾，行咗一陣又坐船出海睇咗中華白海豚，就搵地方食午飯。對大澳唔太熟悉，行過見到呢間酒家幾多人食，就入左黎食。因為落緊雨，唔方便睇OPENRICE，而家先見到啲食評好壞參半。睇餐牌，價錢都好抵吓: 本來想食炸蠔餅，店員話蠔餅周圍都有得食啦，黎到大澳試下墨魚餅啦。好，信你，即管試下! 都幾大碟，有七件，熱辣辣，仲配左啲海蜇。個醬食唔出咩味，但墨魚餅就好足料，好彈牙，炸香左嘅墨魚又點會唔好食呢! 好味!  黎到大澳，梗要試下個蝦醬。叫左大澳蝦醬蒸腩肉，都好大碟，腩肉切得薄薄，肥肉瘦肉各半，平時好少食肥豬肉，今日放縱一下吧 。加埋個蝦醬蒸，特別有風味。個蝦醬味唔太濃，好啱我口味，好怕佢太重味。 椒鹽白飯魚，炸得好鬆脆，啲白飯魚都幾大條，香口脆口又好食。 人地話大澳豆腐特別滑，叫左個翠塘豆腐，味道一般啦，偏咸。豆腐唔覺得特別滑  整體黎講份量足，價錢平，唔錯丫。","sentiment":"Positive"}
{"text":"好好好好食!!! 不枉我流晒汗咁等咗個幾鐘! 叫咗4人餐 + 一條杉斑 四人餐 - 豉油王瀨尿蝦 : 好大隻, 不過兩件有膏兩件冇膏.....導致同枱意見有分歧 味道可以但唔算好突出. - 芝士牛油焗龍蝦伊麵底 : 好好食, 足有兩隻龍蝦, 泡油唔會過火, 食得出新鮮; 伊麵真係用心\"瓊\"乾水至上碟, 唔會食食下有水出.  個汁....似十幾年前九龍城竹園的味道, 好食! - 菜 : 好食, 不過如果可以大碟d就好啦~ - 黃金蟹 : 好食, 黃金醬唔會太乾.  蟹亦係新鮮, 唔會過份泡油. - 食神炒飯 : 呢個真係要推薦. 好耐未食過炒得咁香的飯, 不過個人覺得唔用蟹子都得, 蟹子用於熱食, 總覺格格不入..... 另點的杉斑, 又係一絕, 蒸的火路剛剛好, 唔黐骨唔見紅又唔會over. 雖然本來冇打算食咁貴, 不過又值得喎~ ","sentiment":"Positive"}
{"text":"文青風格台式小店 食媽我 難得放假送阿仔番學又應承咗接佢放學，唯有搵個地方坐低食個早餐 等阿仔放學啦！行經毓華里慈雲山中心被呢間嘅餐牌上標價早餐 $20起所吸引住所以就決定入去坐低扮下文青先！ 依餐牌上所顯示。選擇都算多，而且份量都應該唔少，一於坐係試下佢！  文青風格得黎都好潮地取用自助取票機  店内環境以木材為主要元素，顔色以木色為主色配上藍色系列為配色，令整體感覺好清新舒適。 連茶杯都用上我愛的Tiffany Blue 教我如何不愛上你呢？ 主角上枱啦！我點咗個酸菜肉絲米線配烤吐司🍞炒蛋同跟一杯飲品，而我就揀咗熱奶菜（留意～呢到賣嘅係台式奶茶，即係平時街賣嘅珍珠奶茶嘅嗰隻奶茶）唔係港式奶茶黎架！！ 酸菜肉絲米線～湯底夠味，酸菜夠酸而唔會太咸 略嫌肉絲稍為鞋口咗。烤吐司會跟牛油俾你自己搽架！ 集環境，氣氛，食物質素等等⋯⋯⋯⋯ 都只係需要$29 ！絶對值得幫襯！ 記得係要先到收銀枱點餐先坐低等食架！！ ","sentiment":"Positive"}
{"text":"Flat White可以double shot，實在太完美 跟住朋友黎到大坑搵食，佢知道我鐘意飲咖啡，特意帶我捐窿捐罅搵到好裡面嘅cafe，呢度除咗咖啡好飲之外，花茶都唔錯。  見到Menu咖啡類大部分都可以double shot，我當然係要試下啦。佢最正嘅係連奶都可以選擇脫脂奶，真係好貼心嘅服務！咖啡沖好離幾呎遠都聞到好香濃嘅咖啡味，真係好厲害！Double shot嘅flat white絕對係我杯茶，因為苦度夠，提神之餘可以品嚐更醇嘅咖啡味！ 調配份量剛剛好，唔會太多奶亦唔會喧賓奪主，可以話係銅鑼灣區best 3！美中不足就係太細杯，好想再round 2! 如果唔係趕住返工我應該會坐喺度坐一個下晝，裡面雖然唔係好大，但每一個角落都好有feel，走之前仲發現我最愛嘅豆腐人作者之前都嚟過仲親自題畫！真係小確幸呀～～ ","sentiment":"Positive"}
{"text":"任食方舟 朋友一家約埋我星期六一齊去玩，慶祝連續三日假期，我就提議去挪亞方舟，因為可以俾小朋友放下電，我地又可以落下隔離馬灣沙灘，遊水加睇夜景。  玩左成日之後，walk in去食buffet，見到都唔算多人，個場地環境唔錯，擺野食嘅地方都好整齊。  我地坐係靠窗位置，可以望住青馬大橋食野，個景唔錯呀，我地食食下仲見到佢著燈。 好多野食可以拎呀，三文魚刺身幾新鮮，不過就有少少根。 我對海鮮無咩興趣，所以都係食燒烤同熱食。我覺得佢個燒烤吧係餐廳出邊嘅設計幾好，唔會令到成間餐廳入邊咁大陣燒烤味。而且燒烤食物都幾好食，有我最中意嘅燒菠蘿，仲有豬仔骨，兩樣味道都幾好，而且係有專人即場燒俾你食，夠哂新鮮熱辣。 甜品方面我就推介梳乎厘，即場焗出黎，要排隊等的，每人每次限拎一杯。見佢脹卜卜咁，食落好鬆軟creamy。 食完9點幾，走出黎見到青馬大橋夜景好靚，今日好滿足了，下次或者帶埋男朋友一家黎呢度再食過。","sentiment":"Positive"}
{"text":"拜大佛，齋小食 去完大嶼山睇大佛，一定要去呢個小食亭買佢地啲齋食。今次同朋友一齊叫左好多款唔同嘅小食，包括蘿蔔糕、甜糕、春卷、芋角、齋鹵味、炒米粉同豆腐花。 蘿蔔糕不會好粉，加上辣醬一齊食，味道唔錯。 齋鹵味有多款：有酸齋、齋叉燒、咖哩齋，而當中較為好食嘅係齋叉燒，爽口得嚟又有少少甜味。 炒米粉味道都不錯，唔會好淡，但係唔夠熱，如果可以再熱返啲嘅話應該會仲好食！ 豆腐花就每次必食嘅，很嫩滑。  小食亭啲食物價錢其實唔貴，所以成日會唔小心買多左。 不過佛堂之地切記唔好浪費。 坐低食嘢嘅地方主要係露天，冬天去要注意保暖！！ ","sentiment":"Positive"}
{"text":"燒烤泰國菜 諗起食泰國嘢，就會想去九龍城小曼谷。 就算平日夜晚嚟食，記住要book定枱！我哋早嚟，好彩what in都仲有位，不過見到啲人晏小小就已經要排隊啦！ - 叫得做海鮮燒烤屋，當然要食下海鮮。 前菜叫咗牛油蒜蓉燒虎蝦$158 虎蝦燒得好香，非常惹味開胃！ - 然後叫咗一個燒安格斯西冷牛扒$228， 份量好足夠，牛扒燒到大概七成熟， 唔會太熟之餘可以保留到肉汁，好juicy! - 小曼谷炒飯$98 其實係一個蛋包飯，但係材料非常之多，有蝦、扎肉、菠蘿等等。 - 我哋仲嗌左一個椰青同埋泰式青檸梳打解下渴，椰青好甜好新鮮！下次人多啲一齊嚟就可以再食多啲唔同嘅餸菜啦！ ","sentiment":"Positive"}
{"text":"真材實料有保證 ~ 食到捧住個肚走 -  雞煲：好惹味！！ 只可以講 「不能錯過的味道！！」 除咗咁......都唔知點形容好。 椒鹽鮮魷： 炸打香脆，炸嘅過程直頭提升咗鮮魷嘅鮮味。 馳名燒鵝： 啖啖肉又夠大隻，比起某間X記更勝一籌  咕嚕班塊： 斑塊嘅肉略為淋咗啲。但係可以讚嘅，係隔離嗰個醬汁， 調教到個味道啱啱好！！ 水煮牛肉： 辣得有道理， 底下嘅薯粉入曬味又爽又好味！！ 豉油王炒麵： 唯一中規中矩嘅炒麵， 如果可以炒得爽啲、乾身啲，就perfect喇。 __________  地址：彩虹龍池徑60號A地下","sentiment":"Positive"}
{"text":"芝士火鍋加豬手好正😋 十二月第一次係香港食芝士火鍋同豬手😍 芝士火鍋有得揀海鮮或者三揀兩款肉既拼盤 我就試左Tapas Brew既特色菜之一既豬手 仲有揀左Cold cut 肉拼盤  芝士火鍋本身已經包左蕃茄仔 冬菇 西蘭花 意粉同麵包 芝士味道十分濃🤤🤤 麵包浸軟左加埋濃濃芝士味勁好味😍 芝士加清新既蔬菜食落岩岩好中和左 食極都唔膩🤤 配埋個cheese foam apple cider🤤 芝士奶蓋真係同咩都夾  連apple cider都可以配芝士奶蓋 奶蓋咸度適中又好濃芝士味泡沫  配上清甜既apple cider  軟綿綿既質感令人停唔到口🤤 仲可以中和芝士火鍋既膩度👍🏻 至於豬手又係好正 水準十分高!  咸度適中而且啲肉咬落嫩滑唔會太煙韌 同之前係歐洲旅行食既味道一樣正宗😆","sentiment":"Positive"}
{"text":"平價pizza 好去處 山長水遠去到東涌搵朋友，咁岩自己又好想食啲西式野，我朋友就介紹佢屋企附近嘅一間平民Pizza餐廳。佢喺北大嶼山醫院附近，隔離就係逸東邨，所以唔算好近東涌地鐵站。 兩個人就嗌咗兩個Pizza啦，好似會送啲炸物。我個friend就叫左一個pizzAbird 至尊，我就叫左一個海洋派對。大家大概等左10幾分鐘就有得食啦，海洋派對嘅料都係平常嗰啲啦，都食到唔少蝦同魷魚嘅，而至尊啲料好足，要提一提嘅係兩塊Pizza嘅芝士都係可以拉絲架 炸物方面相對上就還好，自己比較偏好佢個洋蔥圈。不過呢個價錢其實已經算唔錯㗎啦，所以都唔係要求好多。最緊要係佢個Pizza做得真係唔錯，值得support ！ ","sentiment":"Positive"}
{"text":"招牌星洲雞飯  終於喺粉嶺收工 去撳錢之餘 搜尋下附近有乜嘢食 俾我搵到一間我最鍾意食嘅海南雞飯 餐廳叫做星味工房 就入去試一下 最方便嘅係門口可以泊車之餘 喺餐廳入面坐仲可以望到出去 唔使擔心俾人抄牌哈哈 餐牌嘅食物多種類選擇 而且牆上有黑板可以查看有乜嘢套餐有小食蔬菜等等 同埋食物圖片非常吸引 呢度嘅招牌係星洲雞飯 套餐係價值$65 如果要全脾都只係加$10 當中包括例湯 凍飲或者熱飲都只需要加幾蚊 非常抵食 不得不讚海南雞嘅份量比較多 而且配有三款醬汁 鍾意食辣嘅朋友可以點中間紅色辣椒醬汁 仲有薑蓉同埋豉油 食落去雞肉外皮好薄之餘 雞肉質感鮮嫩 配以油飯相當好食 食咗咁多肉同埋飯 最後叫咗一碟馬拉盞炒菜 順便可以清一清腸胃 食落去通菜好入味 仲有少少辣味道 好滋味 朋友還點了數款小食 同樣地都讚好 最後餐飲叫咗熱柚子蜜 為呢一餐簡單而好味嘅晚餐畫上句號","sentiment":"Positive"}
{"text":"睇你好唔好彩既濃厚沙爹牛肉麵常餐 每逢星期六日小編不用返大學寫論文既時候，就會去金鐘做YOGA，呢個禮拜都唔例外，小編晨早就去做YOGA，由9點做到11：30跟住去左呢度食個BRUNCH，小編一向都係常餐DIE HARD FANS，見到佢地有個沙爹牛肉麵常餐有炒蛋多士配埋，當然不能錯過。 SERVER都快收落單，D野食好快黎到，個炒蛋堅有誠意，雖然唔係用日本蛋仍然好滑同埋重蛋味，多士系用甜麵包，好好味道，小編星期六食呢個常餐既時候忘記叫佢地走腸腿，星期日就記得提啦，費事浪費食物啦，雖然沙爹牛有牛肉，小編旨在食佢地既沙爹，直接忽略牛肉就OK啦，星期六食既沙爹牛肉麵（轉一丁）唔算濃厚，不過不失，但星期日再幫襯就發現個沙爹牛面（都係轉一丁）既真心正，極濃厚，星期六小編大約11 ：45去到，而星期日呢就大約3：15，莫非下午水準好D？人流其實差不多，星期六日金鐘既人流都係比平日少好多。星期日呢個常餐真係不得了，絕對有4星（以五粒星為最高）！     ","sentiment":"Positive"}
{"text":"每次都必食既泰國菜！ 每次去親九龍城就一定會食既泰國菜，有時仲要為左食佢，專登入九龍城，吸引力大到呢 耐唔耐就心思思想食泰國菜，但奈何唔係間間都岩心水，而興隆就係食咁多次，都覺得好好食既一間，每次必叫既生蝦，雖然份量比初初食既時候少左啲啲，不過都無阻我對佢既喜愛，點生蝦既汁更令我越食越想食！ 泰式燒肉炒椰菜苗同香葉肉碎炒飯又係必食之選，總覺得其他地方既味道始終係爭小小，成日都覺得興隆既係好食啲，今次仲食左串燒同椰汁雞湯，串燒就雞肉會比較好食，點埋個醬，簡直一流。而椰汁雞湯就帶有類似冬蔭公既酸味，都唔錯既，不過我就鍾意飲冬蔭公多啲。      ","sentiment":"Positive"}
{"text":"水準唔錯，愉快的平安夜 平安夜去食羊腩煲一定唔駛排長龍 就腳關係就揀咗呢間 平時呢度都幾爆場，幸好今日一去就有位 呢度羊腩煲冇分大小，三個人食剛好 羊腩唔少有瘦有半肥瘦，整體份量都唔少，配料正常，冬菇、支竹、荀、馬蹄。整個腩都入味，湯底味道好香濃，抵食 再叫咗D火鍋配料繼續食埋個羊腩湯底 鮮魷魚份量正常，新鮮，合理 墨魚片口感唔錯 再叫多個鱔片，不過不失 再想食D香口嘢，椒鹽白飯魚絶對係我首選 椒鹽脆、夠香 白飯魚炸得乾身，粉唔厚，連椒鹽粒點少少喼汁好正好香口 今晚食物水準唔錯，有機會再光顧 ","sentiment":"Positive"}
{"text":"風味魚蛋粉 如果唔係朋友介紹，我都唔會去呢間餐廳食嘢。呢間麵檔位於鐵皮屋入面，上面個頂係鐵皮黎，好似大排檔咁，好鬼涼，夏天都唔會熱。佢用木枱木凳，勁有風味。而藍白碗粉配上木筷子，好正！坐係入面，望住外面d人行黎行去，好熱鬧。 我叫左魚片河多蔥，魚片好彈牙，唔會太鹹，我朋友叫咗雲吞麵，雲吞入面好多蝦，好好食！河粉好滑好幼，但粉唔太多，女仔就夠食。呢碗粉都係28蚊，比起出面嘅魚蛋粉，已經好平了！    而員工方面，好有人情味同有禮貌，會同d客傾計，唔似其他餐廳咁冷漠！下次去長洲，不妨試下呢間風味魚蛋粉呢！","sentiment":"Positive"}
{"text":"晚餐 呢日係下班後嘅同事小聚餐 辛苦左成日 所以見到一間唔使等 環境又良好嘅餐廳就即刻入咗去   我叫咗一個四品料理套餐 即係兩個冷盤兩個熱盤嘅set 佢會跟多一個湯同埋飯 雖然佢每款都係比少少 但食完你係絕對會飽嘅 至少作為一個女仔嘅我係飽到差啲食唔曬   推薦的話  熱盤：黑醋醬豚肉 冷盤：烤雜菌伴半風乾番茄（雖然佢賣相冇話咁吸引 但味道真係不錯） 而且白飯可以轉做16穀米 感覺更健康  侍應服務態度不錯 亦都冇被趕走嘅壓力 可以慢慢食 食完仲可以同朋友繼續吹下水 ","sentiment":"Positive"}
{"text":"高質芋奶 每次去台灣都好鍾意飲芋頭牛奶 但係香港都唔係好多間台式飲品店有 所以今次專登走去試沐白招牌芋奶 🍼大甲芋頭鮮奶 真材實料😈 芋頭蓉佔左差唔多半杯 飲落去好綿密 帶點芋頭粒 口感好豐富 味道好天然 無添加任何糖份 好健康🏃🏻‍♀ 配搭鮮奶 奶味香濃 甜度岩岩好👅 飲完成杯好飽呀 🍼黑糖波霸鮮奶 黑糖珍珠拎上手熱辣辣 咬落幾煙韌 濃黑糖味又唔會太甜🍯 配上明治鮮奶 奶味香濃 黑糖味唔會遮左奶味🍼 好滿足 如果佢有埋厚奶奶蓋就真係正 飲晒成杯🤰🏻 飽左一半 唔洗食飯","sentiment":"Positive"}
{"text":"有米奇造型薄餅😍 入樂園玩到攰同肚餓揀左呢間餐廳食個lunch 有燒烤 和風 廣東 環球系列套餐選擇 套餐全部配汽水 但排隊拎野食加俾錢需要約30分鐘 和風系列日式咖喱豬扒便當$142  沙津芝麻醬偏少 豬扒外層炸得好金黃入口香脆肉質鬆軟 咖哩汁不辣的岀奇地好食 但西瓜唔夠甜 米奇壽司及雜錦壽司套餐 $139  壽司醋味適中 套餐配有冷麵 日式雞翼豬骨湯拉麵套餐$139 豬骨湯底味道濃郁 拉麵稍為過冧 雞翼炸得夠脆 加左芝麻更加香口  夏威夷薄餅套餐$132 米奇外形既薄餅係幾吸引 芝士同醬汁如果再多d會更好 味道都算不錯 以快餐黎講味道同環境都滿意 係輪候時間長左d","sentiment":"Positive"}
{"text":"冇得彈既高質肉眼❤️ 今次搵左間肉眼無得彈既餐廳❤️  環境都吾錯💓 #牛油果煙三文魚沙律伴蜜糖籽醋 顏色豐富且食材好健康嘅頭盤蜜糖籽醋令人胃口大開🍽 是日餐湯-南瓜湯 賣相平淡無奇，但飲落好濃郁嘅南瓜🎃 少少奶更加帶出南瓜嘅鮮甜味 #芝士野菌烤美國特級肉眼伴香草燴雜菜 黎到最期待嘅main course 肉眼系十級讚🥰Order jor 三成熟既肉眼，五安士剛好係一個人既份量，旁邊嘅配菜薯蓉好細滑，肉質唔會有咬唔斷嘅感覺，青胡椒燒汁再同牛牛既少肥部位，令到牛牛更添惹味💓💓肉眼食吾停口😎 #法式蜜雪梨撻伴開心果仁 擺設好細緻，睇得出係用心之作 🍐雪梨上面有少少開心果碎 中間吉士好creame 好滑但偏甜岩岩好同少少苦苦地既朱古力味嘅曲奇餅底balance番   回頭率超高的餐廳 ⭐️⭐️⭐️⭐️⭐️ ","sentiment":"Positive"}
{"text":"潮州菜不二之選 東涌有一個大型商場，入面有好多大型鋪頭，間唔中入去行街都係一個好去處，行街之後梗係要食飯啦，大家揀咗一間潮州菜食，因為呢一間酒樓成日都好多人排隊，好多人等位，一於試一試  潮州蠔仔粥 呢個潮州粥非常之足料，有好多蠔仔，亦都有好多其他配料，包括冬菇、莞茜等等，令到整個粥好香好香，入口味道一流，蠔仔嘅鮮甜再加冬菇等等配料嘅味道，味道非常出色 方魚炒芥蘭   芥蘭就食得多，但去咗方魚去炒，就唔係咁常見，方魚嘅鹹香味同芥蘭甜味非常之配合，味道唔錯 蟹籽鮮蝦燒賣   鮮蝦大大粒，非常之鮮甜爽口，加上孩子，口感更加獨特，燒賣嘅豬肉味道好好，係一粒高質素嘅燒賣。 糯米卷 呢一間酒樓嘅點心非常之好食，連個糯米卷都整得好好，好有心思，餡料好足 唔怪得知呢間酒樓成日都有人等位，因為食物味道好，環境亦都好舒服，服務唔錯，值得一去","sentiment":"Positive"}
{"text":"新年食德國菜 年初三同屋企人去咗一間德國餐廳食飯，餐廳嘅裝修幾靚，而且有戶外環境可以揀 店內有少少新年嘅裝飾 叫做個德國鹹豬手配酸菜及薯仔沙律，豬手係預先切開，方便食，份量都OK，不過略嫌豬手味道唔夠濃，而且外皮可以再脆啲，配上酸菜可以中和油膩感覺，而淺黃色嘅芥辣味道真係好勁，建議大家點少少就好 卡邦尼意粉嘅芝士味道好濃，食得出好creamy，而且面層有一啲煙肉同Parma ham做配料，配搭得唔錯，我諗鍾意食芝士或者白汁嘅朋友一定會鍾意  另外仲叫咗個德式肉丸燴松露意大利飯，醬汁比較厚，可能因為之前食咗個意粉，覺得有少少膩口，如果意大利飯裏便有多啲蔬菜做配料，應該感覺會平衡啲，肉丸就正正常常 餐廳嘅主食選擇唔算太多，但飲品方便就有好多酒類可以揀    本身見網上有一個豬手香腸嘅套餐，可惜假日原來冇得揀，如果大家想抵食啲，下次最好打電話問吓餐廳先去","sentiment":"Positive"}
{"text":"三成熟牛扒岩岩好！ 又係喺美孚覓食既時間。  82 cafe 係一間西餐小店，我地一行5人黎到咁岩無檯，店員竟然叫其中一檯正在用餐既顧客轉檯，雖然店員係想我地可以盡快入座，但將心比心，我就唔會想食緊野既時候要轉檯。  入座後，我叫左一份西冷牛扒（3成熟） 連餐飲同餐湯  好少店鋪喺lunch time 都可以做到3成熟，呢樣值得一讚，雖然塊牛扒係薄牛扒，但都無煮得過熟。而最值得推薦既係佢既配菜，薯仔同翠玉瓜都有經過調味烹煮，好好味！因為坊間太多餐廳只係求其炸啲薯條就係薯菜。  其實呢度食物係高質既，而且服務態度都好好，不過可能有啲細節要再注意下，咁就完美喇！ ","sentiment":"Positive"}
{"text":"下午茶炒粉麵超好食！ 呢間新開張成個月我都未去過，今日得閒就幾個人一齊去試新野啦！ 一入去見到全部大卡位好開心！最怕坐得好迫迫夾夾嗰啲  下午茶時段都可以叫午餐，我哋5個人叫咗4個下午茶+1個飯。 唔知點解我上來寫食評先發現下午茶餐牌同之前嘅唔同咗。開咗一個月就換餐牌？只係為咗換款定係連廚師都換咗呀？哈哈哈 可惜我冇影到餐牌，不過唔理咁多，最緊要好食。 除咗個牛腩最失望之外，其實其他4個下午茶都好好食  不過另一失望點係嘢飲 另外伙計話依家晚市有小菜，原來佢哋之前剩係得雞煲火鍋嗰啲。雖然我哋已經食飽咗，不過都叫佢攞個晚餐牌嚟睇吓，諗住下次黎試 佢哋話而家新張期晚市小菜有優惠，除咗桶蠔之外其他全部一律$60。依家真係好抵食，下次一定要來試一下 ","sentiment":"Positive"}
{"text":"太興食個晏 黎到麗城恍如隔世，食野方面都無乜選擇，咁岩太興就位於馬路地鋪，都有一陣子無幫襯過因爲之前印象麻麻，今日有緣經過就入場啦 小弟就叫左個叉飯，佢set死配紅腸，想轉鹹蛋都唔得。53蚊唔算大份嘅size其實價錢算中上，不過佢跟埋杯野飲。講返佢個主角叉燒其實真係做得唔錯，燶邊夠香口有肉汁，茶餐廳來講係好好，燒味飯緊要係飯底夠熱飯粒有咬口，加埋個汁撈起真係會大啖大啖放入口  友人心情特佳决定食豪啲，乳豬飯71蚊其實可以接受，試想成隻豬賣緊六百幾，佢肯切埋你食做碟頭飯真係幾開心。乳豬做到香脆幼嫩  哩個鼓汁涼瓜火腩飯係用煲仔上，味道可以，係hea左少少，亮點係涼瓜超苦。  總結今次太興令我改觀，之前一直覺得佢普通茶記，佢賣得哩個價錢，應該對自家燒味好大信心！推薦只食燒味部","sentiment":"Positive"}
{"text":"好抵食  係愉景灣咁耐, 第一次食西餐 每次都經過的Zaks, 終於坐低試下啦 ❤ 'Chicken Tikka Plate' 燒雞配naan bread, 好怕燒雞會乾, 見佢係Zaks Signature就試下 有兩大塊咁多, 好嫩好香少少spicy Naan bread有6塊咁多, 趁熱食好好味 'Cajun Fat Chips' 薯條配煙肉酸忌廉, 係粗薯條 所以份量真係好多, 正常水準 完全無諗過食物咁大份, 食唔哂 好彩可以take away唔浪費 海景, 食物質素同份量, 真係好抵食 好快會再去試埋其他食物😋 apple cider 成支上 ","sentiment":"Positive"}
{"text":"油麻地內的美式小國 油麻地一帶食店大多都係小食店，放題類既餐廳但今日與別不同試左間有熟成牛扒既西餐廳。餐廳內一個吧枱櫃櫃上滿鋪唔同既調酒wine list內有各款cocktail由調酒師調配，口味都幾多下次必定要試試。 點菜後會送上加熱好既餐包有所不同既係平時餐廳會送上普通牛油而今次送上既係香草牛油口感好香係青醬既味道，放落暖烘烘既麵包牛油慢慢溶化香味四溢。 竟然熟成牛係餐廳既主打當然要試一試，三款熟成牛入面揀左油脂較少既西冷扒。水份相對較少但因水份少更突出牛香味，肉味更濃，5成熟無血水出但中間粉嫩厚身帶少少厚香滿足感，整體比較乾身。 牛肝菌龍蝦汁意粉用扁意粉吸盡牛肝菌鮮香同龍蝦汁味又唔會過咸味道岩岩好意粉唔會太淋硬度適中，配上龍蝦尾肉質滑又爽，十分驚喜。 食完主菜同意粉有少少意猶未盡就追加一款甜品，朱古力心太軟同柚子配搭原來幾不錯柚子凍糕唔太甜口感似雪糕少少柚香味配心太軟又唔會搶走朱古力味之餘又帶淡淡柚子香。 ","sentiment":"Positive"}
{"text":"工廠區厍的上海美食店 工廠區很難搵到 美 食， 所以今次要行遠啲去光輝圍食嘢 今次我哋去食上海店， 地方仔細但係到食飯時間都比較   · 餐牌十分簡單 ，但係湯底絕不簡單 ，有豬骨，花生，麻辣，酸辣湯底， 任君選擇 今次我食嘅係菜肉雲吞麵配花生湯底 花生湯底十分濃郁 少少 辣 十分惹味 菜肉餛飩個皮 比較厚 酥炸雞翼麵配花生湯底， 雞翼炸得十分 脆口，配花生湯底，都十分好味 尤其當豆漿同埋芝麻豆漿最抵只係跟餐加四蚊 總括嚟講這間店， 價錢同埋食物質素成正比， 可以一時再試 ","sentiment":"Positive"}
{"text":"潮丸 今日放工之後，就同朋友左去筲箕灣食飯👭。因為好耐都冇食過粉麵，所以就去咗潮丸食碗麵🤤。 餐廳嘅裝修格局好靚😍，好有復古嘅感覺。而且店員都好有禮貌，一坐低唔夠五分鐘，就即刻幫我地落單👍。 我叫咗碗潮州魚三鮮河粉，個湯底好濃郁😋，啲魚蛋好彈牙，好爽口，最緊要係啲魚蛋一啲魚腥味都冇😳，非常好味。 而我朋友就叫咗碗招牌牛爽腩，我朋友都話啲牛肉一啲都唔韌，不愧係招牌菜😎! 我哋仲叫咗兩個小食，因為呢度嘅炸牛丸好出名，所以我哋一場嚟到，梗係要試下😝。佢哋嘅炸牛丸仲配左自家製既泰式辣醬，配起上嚟嘅味道真係好match😆。啲炸牛丸炸完都仲會有好多汁，炸得一啲都唔乾，仲keep到牛丸嗰陣鮮味。 另外，呢度嘅炸雞翼我都非常推薦大家食，因為佢哋嘅炸雞翼真係炸得非常之有水準，而且仲好有蒜香味添🤭。 潮丸既粉麵真係做得好出色，鍾意食粉麵嘅人一定要嚟試! ","sentiment":"Positive"}
{"text":"最愛上海菜 系跑馬地做完野收工 唔知食乜好 就食上海弄堂 小店經營的感覺 別有一番味道 入到去位子不多 但可能做外賣多 堂食無乜人 一人套餐全日供應 有好多選擇  今次揀咗酸辣湯 花雕醉雞配菜飯 酸辣湯都好多料 酸酸甜甜好開胃 由於太肚餓 即刻食咗幾啖飯先記得影相 醉雞啲酒味都重 雞肉好滑 至於菜飯炒得好 唔會油 朋友叫咗個砂鍋雲吞雞 雲吞皮薄餡多 配上小棠菜 個湯底鮮味十足 忍唔住成煲食晒 值得推介  最後當然要叫甜品啦 再食豆沙鍋餅 熱辣辣新鮮炸起 豆沙爆漿 值得一讚 店員經常主動為我地加茶","sentiment":"Positive"}
{"text":"a great Italian restaurant Ciak  一間肥雞幾欣賞嘅意大利餐廳 系太古城嘅Ciak ,專食意大利菜。個晚肥雞去坐左系個位睇吾到黑白電影😭 講番食物先，保持一貫水準😜 炸海鮮拼盤配蛋黃醬，呢個真系必叫！有海蝦，白飯魚仔，魷魚圈，青瓜🤓 熱辣辣，正到爆！！又香口！ M5和牛扒，反而呢個就普通左少少，normal la,但系個薯蓉好creamy 同滑，抵讚😌 白酒焗海鱸，呢個正到爆，白酒汁連埋雜菜製成嘅source ,好飲到喊😛。海鱸無腥味，okay . 鴨肉牛肝菌汁三角扁麵，麵質煙煙靭靭，好吸汁，值得一試。 ","sentiment":"Positive"}
{"text":"馬灣比想像中好行 今朝一早便入左馬灣挪亞方舟，其實都開左好耐，但第一次黎到呢到，比想像中好玩同舒服！可能係因為今日星期六既早上，唔太多人，黎到呢度又唔好似市區咁，people mountain people sea~~    遊覽到咁上下就一定唔多唔少會肚子餓，呢度就唔會好似個啲主題樂園咁，沿路唔會有好多美食車係咁擺賣，我地一路行行下，就搵到一間叫「豐盛閣」既餐廳。    由於已經是三點多，餐廳侍應已經開始為晚上酒席作準備，而我地仲見有食物供應，便立即下單了。 上海粗炒 $68 熱辣辣新鮮即炒，出唒煙，個粗炒其實就係似炒烏冬，裏面伴有一啲肉絲，冬菇條、洋蔥絲等等，係濕炒的，味道不錯 星州炒米 $69 真係好辣同惹味，但無上海粗炒咁熱辣辣新鮮炒起，簡單啲，即係無鑊氣！裏面有蝦仁、火腿等等，乾身啲。  兩碟野都好大份，價錢係合理，仲可以對住個海食，環境一流！ ","sentiment":"Positive"}
{"text":"無肉不歡 一直怕熱氣嘅我， 女朋友成日都話我唔陪佢食 多謝佢嘅無限遷就 咁我今日就遷就返佢一次咁多啦 開波嘅時候食咗啲頭盤沙律開一開胃先 味道唔錯三隻都好食， 第一款係秋葵唔錯 第二番茄，第三蛋沙律 之後嗌咗個sashimi食 ， 好新鮮 唔錯  到個main course出場喇 ， 先要自己磨碎芝麻 幾好玩呀好似去左日本咁  叫咗set嘢入面有豬扒有蠔有蝦同埋和牛 啲嘢食咬洛去真係好鬆化好鬆脆 食嗰陣時完全忘記咗熱氣依回事 炸到啱啱好啲肉汁做流出嚟嘅  佢真係做得好出色呀 食埋個綠茶甜品真係好滿足 不過返去要飲多幾支涼茶先得 ","sentiment":"Positive"}
{"text":"出名雞粥乳鴿 好耐冇入過火炭，今日特登走去朋友個band show，黎到火炭就毫不猶豫去咗泰源大排檔食雞粥同乳鴿，對上一次黎應該有10年。  原來而家個大排檔都已經全部包好晒，有晒冷氣，所以夏天都唔會特別熱。我哋一行九個人，自然會叫乳鴿同埋沙田雞粥，其他仲有個蠔仔粥(個味同雞粥其實一樣)，沙嗲金菇肥牛煲，豉椒炒蜆，椒鹽豆腐，蝦醬通菜，西蘭花炒鮮尤，薑蔥魚雲，椒鹽墨魚咀。鑊氣同水準都唔錯，同10年前差唔多，亮點係個椒鹽墨魚咀，味道啱啱好，係送啤酒嘅良品。  最後埋單每人$130左右，價錢以大排檔來講唔算特別平，但係一啲都唔貴，都算值得去。 ","sentiment":"Positive"}
{"text":"平食西餐之選 同同事一齊響公司附近覓食， 但荃灣西果邊都係得工廈飯堂、大排檔之類， 所以我地就行遠少少 搵到呢間餐廳了。  唔洗等位就入到去、餐廳客人唔算多， 環境尚算寧靜。  值得一讚既係 侍應俾我地一人一本menu， 唔洗share住黎睇  間餐廳係用蒸籠裝住d包 好有中西合璧既feel 不過包包同湯既味道都係普通。 我就揀左牛肉眼扒7成熟， 個扒都幾易切、肉質算嫩，肥膏唔太多。  不過佢將部分薯條放左響牛扒既底， 變相令一d薯條變淋左， 而薯條份量就有d多， 結果食唔哂，感覺有d浪費呢。 ","sentiment":"Positive"}
{"text":"另類茶記：點心X常餐 經過見到幾多人食，而且估唔到茶記都可以食到一盅兩件，人少少就啱晒，就即管食吓。 民華MENU item比較經典，主要賣常餐。 $41常餐，牛油多士唔洗加錢。烘得金黃香脆，牛油塗得平均。滑蛋亦炒得唔錯，蛋香得嚟唔油。 茶記標準—茄牛湯亦幾唔錯。茄湯好濃，甚至有啲杰身。牛肉亦唔會比鬆肉粉整到假晒。通粉亦唔會發到好大好腍，啱啱好。  紅豆冰超多豆，不過就有啲甜。  經典西多炸得唔錯。蛋漿薄薄一層，造到脆而唔油，麵包仲好軟熟。 咖啡比一般茶記有水準。係一杯啡走(即加煉奶)，但甜度唔高，亦唔會有劣質咖啡嘅酸味，咖啡味幾香。 出奇哋有售唔少點心同蒸飯，例如牛肉球、燒賣、鮮竹卷......每一款水準都同茶樓無異。特別係鮮竹卷好足料，有蘿蔔、木耳、豬肉...... ","sentiment":"Positive"}
{"text":"區內好日食 天水圍嘅日本餐廳唔多, 好食嘅日本野好少, 好彩有間千葉鳥, 食到好味又抵食嘅日式菜~ 作為一個選擇困難症患者,我最鍾意就係提供set嘅餐廳,諗少好多'食咩好呢?\"嘅煩惱! (雖然有時啲set伏伏地..) 呢間餐廳嘅二人餐好好味, 等我逐樣介紹下啦! 前菜嚟講..真係好多!好爽口同入味! 話就話係小食, 又係一大碟咁上嘅喂? 仲要燒得好香,唔油膩! 大大碗烏冬x2, 有圖有真相, 海帶多粟米多下面啲烏冬都多!  壽司好新鮮~ 燒物又係大大件!唔會太肥,而且唔係一般嘅肉粒串燒, 夠曬特別!  初初仲擔心唔夠飽,額外叫咗個飯, 其實都已經7-8成飽! 個飯勁~~~足料! 相同真實一樣㗎  飯同餸一樣多! 蝦好大隻呀>v< 靜食飯都好好食, 啲飯珍珠感一粒粒~ 飽就飽, 因為好食嘅緣故, 清曬! 有波子汽水飲,好滿足! 餐廳個壁畫好靚~  好食又唔太貴, 唔怪得咁多人等位同食啦~值得再encore~","sentiment":"Positive"}
{"text":"Pancake一流❤️ 意粉不用試💔 其實一路都想試，但成日都大排長龍🤦🏻‍♀️ Boxing Day要同朋友食個early dinner，下午6點經過又見到門外得10個人排緊，一於試試！😎   等左大約30分鐘就入到去喇！被安排左係對外既高櫈位置，場內坐位數目都幾多喎。   我地兩個人嗌左兩杯野飲然後一咸一甜野食:  1. Strawberry Custard Pancake (讚🥰) - Pancake 好香蛋味，軟度口感岩岩好 - Custard 唔會太甜 - Strawberry 都新鮮 2. 明太子醬海膽意粉 (貴又唔好味) - 完全無明太子味，個汁係水汪汪 - 感覺只係拎海膽同蟹籽既份量泥撘夠 - 咁既價錢有咁既質素，好失望 3. Cafe Caramel Frappe (正常) 4. Tapioca Milk Tea (無乜特別) 我係會為左個pancake而返泥食😛！","sentiment":"Positive"}
{"text":"漢堡包好得、薯條就唔係好得 今日係第四次黎shake shack喇～～～  每次都係要Shack Burger，味道都係一樣咁好食！塊肉又香又juicy🤤，芝士融哂係塊肉上面，另舍好食  我係茄汁怪，因為個包無茄汁既，我會邊咬邊加d 茄汁落個包度，唔知有無人同我一樣咁樣食burger㗎呢？😆  杯Fifty\/Fifty好得啊，因為係一半茶一半lemonade，唔會太甜，d 茶又香，perfect match既凍檸茶（western style）  薯條呢，我就覺得真係偏乾，無咬落去覺得係成條都係薯仔既口感，所以唔推介薯條喇 ","sentiment":"Positive"}
{"text":"BigMac 呢排 @mcdonalds 正藉著 #BigMac 五十週年，做緊一連串 #promotion ，#小秘書 對 #記念版 #環保袋、#BigMac 造型嘅 #食物盒 就無咩興趣，反而貪平想試試$28個特價套餐🤣  #小秘書 嘅口味都幾奇怪，#薯條 🍟 要走鹽、#汽水🥤 要走冰...連 #BigMac 都要求要走醬😆 ... 清清地唔好咩？  今次 @mcdonalds 都幾交足貨，起碼個包嘅size同廣告張相都有九成相似，咁 #內涵 當然就差少少🥴 不過個包就幾鬆軟、薯條亦都係新鮮炸起。平民價之選👍🏻 ","sentiment":"Positive"}
{"text":"肉餅新勢力💪 牛頭角 肉餅哥小炒料理 🧚‍♀️正值寒冷嘅冬天，你地會最想食啲乜嘢？😎我就最想去富有香港特色嘅冬菇亭食熱辣辣嘅小炒啦🔥🔥🔥 🌟 肉餅推介之選 --- 金莎蛋黃煎肉餅🍳 $72  🧚‍♀️ 一坐低就即刻畀咗兩碗例湯， 都幾足料㗎! 有合掌瓜 🥒紅蘿蔔🥕 粟米🌽豬骨🐷 等等配料，碗湯好鮮甜，而且冇味精☺☺☺ 🧚‍♀️ 本身肉餅套餐就配咗白飯🍚， 但係因為我好鍾意食泰式薄餅 ， 又未試過肉餅同薄餅嘅配搭，所以我就加咗兩蚊試下啦😁😁😁 🧚‍♀️ 想到頭先知原來係煎口袋薄餅， 好貼心呀😘因為可以將邪惡嘅鹹蛋黃肉餅包喺口袋薄餅裏面一齊食， 口感十足，而且可以中和肉餅嘅肥膩感😈😈😈  🌟 黑胡椒海蝦煲🦐 $88 🧚‍♀️ 好有鑊氣💪💪💪 8隻海蝦同粉絲都沾滿黑胡椒醬汁， 辣辣地好暖胃🙃🙃🙃 仲要有三色椒🌶🌶🌶等等配料，好香口，食埋就飽飽喇🤗🤗🤗   ","sentiment":"Positive"}
{"text":"手打漢堡 老公一直都話想試下漢堡包 依間漢堡係主打手打漢堡為主 我地叫左2個包 一個係 黑松露牛堡 另一個係芝士牛堡 麵包底已經烤左 好香  我食黑松露牛堡 未食前聞到黑松露香 但食落口無咁濃 可能因為仲有芝士同沙律醬 反而唔會好重黑松露味 唔會有太「溜」既感覺  我老公食芝士牛堡 反而我覺得比我果個好食 比較清新點 蕃茄 生菜加沙律醬都已經好夠 好值得推介 加左黑松露反而食唔到種鮮味  另外仲加左薯條同薯格 薯條係最粗果種 反而覺得太大條 薯格比較香D  搬左鋪位方便左好多 大家快d去試下 ","sentiment":"Positive"}
{"text":"《港式懷舊🥤時新漢堡包》 港式漢堡包 時新真係無人能及🍔 💰$33 雙層漢堡芝士蛋包  單層絕對係唔夠喉既😂所以我次次都叫雙層，超鍾意佢手打而成充滿肉汁既牛肉漢堡，軟綿綿既包配上特製沙律醬，配搭一流。  💰$25 炸雞脾 大大隻🍗熱辣辣，唔油膩 💰$50 漢堡扒蛋飯 漢堡扒蛋飯配上茄汁真係好有懷舊feel😂唔想食包連飯都有👍🏻💕 。 #黃埔 #時新漢堡包  #雙層漢堡芝士蛋包 #炸雞脾 . ..…………………… 👧🏻肥妹小編 .........................","sentiment":"Positive"}
{"text":"滄海遺珠 2019年2月23日（星期六） 舖面陳舊唔起眼，裝修欠奉，實行以實力取勝！  推介抵食午餐 豬手飯  手機無法完全將豬手嘅色香味攝入鏡頭！一於用盡渾身解數同大家講解呢碟豬手飯嘅過人之處。豬手炆得好入味、又淋又滑、醬汁又滲著陣陣肉香，送飯一流！鹵蛋咬落鬆軟、香甜多汁同伴碟菜心屬開胃配菜！豬手飯賣相平平，卻堪稱鎮店之寶！  香草肉碎煎蛋飯 香草肉碎微辣好惹味，但只屬配角，用嚟襯托白飯同埋超好食嘅煎蛋！煎蛋邊有些少燶，但係就好香，淋上豉油，流心蛋汁加肉碎，叫人無法抗拒、欲罷不能！ 另加冬蔭公湯  真材實料、香濃又帶椰汁清香，同屬佳品！小店屬家庭式經營，並非靠門面做生意！大家去九龍城食泰國嘢，就千祈唔好錯過喇！ ","sentiment":"Positive"}
{"text":"人氣日式麵包店 一向愛吃麵包，唔係講笑，閒閒地我可以一口氣吃它三、四個！ 今日下午來到太古城Apita內的日式麵包連鎖店 Panash，呢處啲麵包好好食，任何時段都有人排隊買包。 無來一段時間，發覺panash啲麵包貴咗好多。  買咗四款包包   合桃香脆，配合楓糖甜甜哋，軟 熟好味道  芝士波波曾經是我的至愛，以前頗大粒但現在縮咗水，細到好似粒波子咁  紅豆粒綠茶餡，綠茶味不濃 芝士味濃郁，煙煙韌韌，咸咸香香，我還是喜愛芝士味多些  提子甜，鬆餅香脆，入口鬆化，有啲似曲奇餅，但又無佢咁乾，my favourite  朱古力上面佈滿花生碎，朱古力味濃郁，好邪惡，yummy 總結: panash啲麵包係幾好食，但價錢就認真貴， 好似今日買嘅芝士波咁, 要十七蚊四粒，size缩水又脹價，單單幾個麵包都要好幾十蚊，隨時貴過正餐 。 ","sentiment":"Positive"}
{"text":"抵食早餐👍🏻😋 食過呢度嘅午餐同晚餐，今次試吓早餐🤔 經典餐（$30） 超抵食😍火腿通粉再加一片午餐肉再加炒蛋再加一塊多士😯😯火腿都唔少，通粉份量亦唔細。啲通粉煮得啱啱好，好腍但係唔會煮到好爛。 清新組合 - 鮮茄濃湯雞絲通粉+奶油脆豬（$34） 又係好抵食👍🏻仲以為只會有一夠仔嘅奶油豬，但係原來係翠華嘅正常份量兩舊😯😍 熱個陣時真係好脆，凍左就韌。其實係雞件唔係雞絲😅同埋雞件會少咗啲，但係咁嘅價錢都算啦，通粉嘅份量就唔少。 餐飲凍華田竟然淨係要加$2😮其他茶餐廳起碼都要加$3，仲要呢杯係好大杯，高過我隻手。 熱檸檬茶同埋熱奶茶都唔細杯，味道幾好。熱檸檬茶啲茶好濃，好有茶味。   呢度嘅環境光猛乾淨，坐得舒服，但係多人就要搭枱。侍應服務態度亦唔錯，會繼續幫襯💪🏻","sentiment":"Positive"}
{"text":"最好味既果凍鴨血☺️ 不斷地係IG story見到朋友食麻神 今次終於到我食啦 - 個人十分鍾意依到既湯底 花膠雞鍋足料🐔 味道幾濃郁  堅係有花膠 麻辣鍋唔會好似其他火鍋店咁油🌶 亦唔會嗆喉 可以當湯飲 鍋底入邊既果凍鴨血更加係精粹 好滑 好好味😍😍😍 我諗係香港食過最好味既鴨血 - 兩款牛既牛味都好重 店員仲會用牛小排加麻辣湯製成三種食法 將牛小排放入一個大碗 再淋上熱辣辣既麻辣湯淋至半熟 食落十分嫩滑 另外仲可以加上蒜芯 特制辣油同蔥花一齊食 好正‼️‼️ - 其他食材質素同樣唔錯 排骨酥換麻辣湯幾岩胃口 而個王子麵 店員仲會幫我地加上蔥花 辣油 變成撈麵咁食👍🏻 - - 最後值得一讚既係環境真係好好 完全唔迫 可以同朋友慢慢傾計👯‍♀️ ","sentiment":"Positive"}
{"text":"少女風味牛角包 相信有唔少人都鍾意早餐食一個牛角包👆👆👆  但係原來係好肥用好多牛油製作 食得多仲會覺得油膩 唔通真係唔可以食多過一個? 點樣改革先可以令到佢食唔停口呢? 我相信八月堂就可以做到 又有甜又有鹹 真係任君選擇🍓🐂🐂  今日仲特別有優惠 加八蚊就可以換一個平時買22蚊嘅沖繩黑糖牛角包 咁平 忍唔住一換換兩個 我真係成日用嚟送畀人都抵 咁鬼靚 不過好似甜味嘅牛角包造型精緻的  今日就一次過叫曬全部都係甜 分別有： 粉紅戀人 蜂巢 紅豆 莓果 同埋沖繩黑糖  冇估錯蜂巢應該係最接近原味 唔係即刻食 隔咗成個幾鐘都仲係咁脆 蜂蜜味道唔會太濃 屬於清甜 依然食到牛角包嘅淡淡牛油味  估唔到沖繩黑糖咁好食 糖味堂牛角包本身個底嘅甜味層次分明 黑糖汁甜得黎唔會涸喉 只需要8蚊又真係超值  紅豆比較乾身 有啲失望 可能係唔想整濕個包 但係雖然有咁多紅豆 但係豆香唔算重 間接令到成個牛角包冇咁出色 先寫住呢三種口味 下次再食埋咸嘅口味先 ","sentiment":"Positive"}
{"text":"™久違的桃園💦 久違的桃園 之前間吾中都會一家人一齊食下 自從忙過不停之後連一家人食餐飯都冇 有時連飯都冇得食 今日有時間湊埋大B一齊食 大B吾食小菜,但我同👨🏻又想食 就揀左黎桃園開餐🍳 大B叫左隻糉,食哂成隻再嗌多個豉油皇炒麵  我同👨🏻就嗌左 豬膶🐖啫啫雞🐥 豬膶冇之前咁好食 個雞就keep到水準 好夠味呀 個面仲好香脆脆地  水煮肥牛🐂 因為想食辣先嗌哩個 好彩都吾差,有薯粉系底 味道夠辣,可以再辣d 套餐+$20 藜麥飯🍚+燉湯 是日燉湯 猴頭菇蟲草花湯 有渣好足料 d豬肉仲要吾系柴皮系軟骨位 全部渣都可以食埋 唯一系湯真系吾夠熱  咖啡紅豆冰 我吾飲咖啡,所以比吾到評價  ","sentiment":"Positive"}
{"text":"雞比🍗撈碎上唔該  尼間位於盈暉薈嘅小食店已經幫襯多年，連個姐姐都認得我成日叫雞比撈碎上走辣走油，真係好有親切感！ 店面細細，樸實而簡單   食物種類繁多，有車仔面、紅薯粉、魚蛋燒賣、腸粉、碗仔翅魚肉、碟頭飯等，就連粥都有 ，而我經常叫的當然係雞比撈啦！  雞比係滷水的，麵係indomie，跟餐係兩個麵的，但我食唔到咁多，一個夠了，好似會平幾蚊，雞比滷得好入味架，真係唔錯 ，推薦大家試試 另外我上次病病地試過佢個瘦肉粥，煲得好綿又杰杰地，好似屋企阿媽煲果d咁，都唔錯嘅  飲品方面，有罐裝支裝盒裝飲品，豆漿等等，我鍾意嘅無糖茶就無喇！所以唯有叫支蘋果綠茶啦！ ","sentiment":"Positive"}
